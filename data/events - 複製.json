{"2000":{"春秋經":"元年春，王正月。齊師、宋師、曹伯次于聶北，救邢。","左傳":"元年春，不稱即位，公出故也。公出復入不書，諱之也。諱國惡，禮也。","translation":"","time":"僖公元年","relatedCountry":"魯"},"2001":{"春秋經":"","左傳":"諸侯救邢。邢人潰，出奔師。師遂逐狄人，具邢器用而遷之，師無私焉。","translation":"","time":"僖公元年","relatedCountry":""},"2002":{"春秋經":"夏，六月，邢遷于夷儀。齊師、宋師、曹師城邢。","左傳":"夏，邢遷于夷儀。諸侯城之，救患也。凡侯伯，救患、分災、討罪，禮也。","translation":"","time":"僖公元年","relatedCountry":"夷"},"2003":{"春秋經":"秋，七月，戊辰。夫人姜氏薨于夷，齊人以歸。楚人伐鄭。","左傳":"秋，楚人伐鄭，鄭即齊故也。","translation":"","time":"僖公元年","relatedCountry":"楚, 鄭, 齊"}}