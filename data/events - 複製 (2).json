{"1":{"春秋經":"元年，春，王正月。","左傳":"元年，春，王周正月，不書即位，攝也。","translation":"","time":"隱公元年","relatedCountry":"魯"},"2":{"春秋經":"\t\n三月，公及邾儀父盟于蔑。","左傳":"三月，公及邾儀父盟于蔑，邾子克也，未王命，故不書爵，曰儀父，貴之也，公攝位，而欲求好於邾，故為蔑之盟。","translation":"","time":"隱公元年","relatedCountry":"魯,邾"},"3":{"春秋經":"","左傳":"夏四月，費伯帥師城郎，不書，非公命也。","translation":"","time":"隱公元年","relatedCountry":"魯"},"4":{"春秋經":"\t\n夏，五月，鄭伯克段于鄢。","左傳":"初，鄭武公娶于申，曰武姜。生莊公及共叔段。莊公寤生，驚姜氏，故名曰寤生，遂惡之。愛共叔段，欲立之。亟請於武公，公弗許。\n及莊公即位，為之請制。公曰：「制，巖邑也，虢叔死焉，佗邑唯命。」請京，使居之，謂之「京城大叔」。\n祭仲曰：「都城過百雉，國之害也，先王之制：大都不過參國之一；中，五之一；小，九之一。今京不度，非制也，君將不堪。」公曰：「姜氏欲之，焉辟害？」對曰：「姜氏何厭之有！不如早為之所，無使滋蔓。蔓，難圖也。蔓草猶不可除，況君之寵弟乎！」公曰：「多行不義，必自斃，子姑待之。」\n既而大叔命西鄙、北鄙貳於己。公子呂曰：「國不堪貳，君將若之何？欲與大叔，臣請事之；若弗與，則請除之，無生民心。」公曰：「無庸，將自及。」大叔又收貳以為己邑，至于廩延。子封曰：「可矣，厚將得眾。」公曰：「不義不暱，厚將崩。」\n大叔完聚，繕甲兵，具卒乘，將襲鄭。夫人將啟之。公聞其期，曰：「可矣。」命子封帥車二百乘以伐京。京叛大叔段，段入于鄢，公伐諸鄢。五月辛丑，大叔出奔共。書曰：「鄭伯克段于鄢。」段不弟，故不言弟。如二君，故曰克。稱鄭伯，譏失教也。謂之鄭志，不言出奔，難之也。\n遂寘姜氏于城潁，而誓之曰：「不及黃泉，無相見也！」既而悔之。\n潁考叔為潁谷封人，聞之，有獻於公。公賜之食。食舍肉，公問之，對曰：「小人有母，皆嘗小人之食矣，未嘗君之羹。請以遺之。」公曰：「爾有母遺，繄我獨無！」潁考叔曰：「敢問何謂也？」公語之故，且告之悔，對曰：「君何患焉？若闕地及泉，隧而相見，其誰曰不然？」公從之。公入而賦：「大隧之中，其樂也融融。」姜出而賦：「大隧之外，其樂也洩洩。」遂為母子如初。\n君子曰：「潁考叔純孝也，愛其母，施及莊公。《詩》曰：『孝子不匱，永錫爾類。』其是之謂乎！」","translation":"","time":"隱公元年","relatedCountry":"鄭"},"5":{"春秋經":"秋，七月，天王使宰咺來歸惠公仲子之賵。","左傳":"秋，七月，天王使宰咺來歸惠公仲子之賵，緩，且子氏未薨，故名，天子七月而葬，同軌畢至，諸侯五月，同盟至，大夫三月，同位至，士踰月，外姻至，贈死不及尸，弔生不及哀，豫凶事，非禮也。","translation":"","time":"隱公元年","relatedCountry":"周,魯"},"6":{"春秋經":"九月，及宋人盟于宿。","左傳":"八月，紀人伐夷，夷不告，故不書，有蜚，不為災，亦不書，惠公之季年，敗宋師于黃，公立，而求成焉，九月，及宋人盟于宿，始通也。","translation":"","time":"隱公元年","relatedCountry":"紀,夷,魯,宋"},"7":{"春秋經":"","左傳":"冬十月，庚申，改葬惠公，公弗臨，故不書，惠公之薨也，有宋師，太子少，葬故有闕，是以改葬。","translation":"","time":"隱公元年","relatedCountry":"魯"},"8":{"春秋經":"","左傳":"衛侯來會葬，不見公，亦不書。","translation":"","time":"隱公元年","relatedCountry":"魯,衛"},"9":{"春秋經":"","左傳":"鄭共叔之亂，公孫滑出奔衛，衛人為之伐鄭，取廩延，鄭人以王師，虢師，伐衛南鄙，請師於邾，邾子使私於公子豫，豫請往，公弗許。遂行，及邾人，鄭人，盟于翼，不書，非公命也。","translation":"","time":"隱公元年","relatedCountry":"鄭,衛,周,虢,魯"},"10":{"春秋經":"","左傳":"新作南門，不書，亦非公命也。","translation":"","time":"隱公元年","relatedCountry":"魯"},"11":{"春秋經":"冬，十有二月，祭伯來。","左傳":"十二月，祭伯來，非王命也。","translation":"","time":"隱公元年","relatedCountry":"周,魯"},"12":{"春秋經":"公子益師卒。","左傳":"眾父卒，公不與小斂，故不書日。","translation":"","time":"隱公元年","relatedCountry":"魯"},"13":{"春秋經":"二年，春，公會戎于潛。","左傳":"二年，春，公會戎于潛，修惠公之好也，戎請盟，公辭。","translation":"","time":"隱公二年","relatedCountry":"魯,戎"},"14":{"春秋經":"夏，五月，莒人入向。","左傳":"莒子娶于向，向姜不安莒而歸，夏，莒人入向，以姜氏還。","translation":"","time":"隱公二年","relatedCountry":"向"},"15":{"春秋經":"無駭帥師入極。","左傳":"司空無駭入極，費庈父勝之。","translation":"","time":"隱公二年","relatedCountry":"魯,極"},"16":{"春秋經":"秋，八月，庚辰，公及戎盟于唐。","左傳":"戎請盟，秋，盟于唐，復修戎好也。","translation":"","time":"隱公二年","relatedCountry":"魯,戎"},"17":{"春秋經":"九月，紀裂繻來逆女。","左傳":"九月，紀裂繻來逆女，卿為君逆也。","translation":"","time":"隱公二年","relatedCountry":"魯,紀"},"18":{"春秋經":"冬，十月，伯姬歸于紀。\t\t\n紀子帛莒子，盟于密。","左傳":"冬紀子帛，莒子，盟于密，魯故也。","translation":"","time":"隱公二年","relatedCountry":"魯,莒"},"19":{"春秋經":"鄭人伐衛。","左傳":"鄭人伐衛，討公孫滑之亂也。","translation":"","time":"隱公二年","relatedCountry":"鄭,衛"},"20":{"春秋經":"三月，庚戌，天王崩。","左傳":"三年，春，王三月，壬戌，平王崩，赴以庚戌，故書之。","translation":"","time":"隱公三年","relatedCountry":"周"},"21":{"春秋經":"夏，四月，辛卯，君氏卒。","左傳":"夏，君氏卒，聲子也，不赴於諸侯，不反哭于寢，不祔于姑，故不曰薨，不稱夫人，故不言葬，不書姓，為公故，曰君氏。","translation":"","time":"隱公三年","relatedCountry":"魯"},"22":{"春秋經":"","左傳":"鄭武公，莊公，為平王卿士，王貳于虢，鄭伯怨王，王曰，無之，故周鄭交質，王子狐為質於鄭，鄭公子忽為質於周，王崩，周人將畀虢公政，四月，鄭祭足帥師取溫之麥，秋，又取成周之禾，周鄭交惡，君子曰，信不由中，質無益也，明恕而行，要之以禮，雖無有質，誰能間之，苟有明信，澗，谿，沼，沚，之毛，蘋，蘩，薀，藻，之菜，筐，筥，錡，釜，之，器，潢汙，行潦，之水，可薦於鬼神，可羞於王公，而況君子結二國之信，行之以禮，又焉用質，風有采繁，采蘋，雅有行葦，泂酌，昭忠信也。","translation":"","time":"隱公三年","relatedCountry":"周,鄭,虢"},"23":{"春秋經":"秋，武氏子來求賻。","左傳":"武氏子來求賻，王未葬也。","translation":"","time":"隱公三年","relatedCountry":"周,魯"},"24":{"春秋經":"八月，庚辰，宋公和卒。","左傳":"宋穆公疾，召大司馬孔父而屬殤公焉。曰，先君舍與夷而立寡人，寡人弗敢忘，若以大夫之靈，得保首領以沒，先君若問與夷，其將何辭以對，請子奉之，以主社稷，寡人雖死，亦無悔焉，對曰，群臣願奉馮也，公曰，不可，先君以寡人為賢，使主社稷，若棄德不讓，是廢先君之舉也，豈曰能賢，光昭先君之令德，可不務乎，吾子其無廢先君之功，使公子馮出居於鄭，八月，庚辰，宋穆公卒，殤公即位，君子曰，宋宣公可謂知人矣，立穆公，其子饗之，命以義夫，商頌曰，殷受命咸宜，百祿是荷，其是之謂乎。","translation":"","time":"隱公三年","relatedCountry":"宋"},"25":{"春秋經":"冬，十有二月，齊侯鄭伯盟于石門。","左傳":"冬齊鄭盟于石門，尋盧之盟也，庚戌，鄭伯之車僨于濟。","translation":"","time":"隱公三年","relatedCountry":"齊,鄭"},"26":{"春秋經":"癸未，葬宋穆公。","左傳":"衛莊公娶于齊東宮得臣之妹，曰莊姜，美而無子，衛人所為賦碩人也，又娶于陳，曰厲媯，生孝伯，早死，其娣戴媯，生桓公，莊姜以為己子，公子州吁，嬖人之子也，有寵而好兵，公弗禁，莊姜惡之，石碏諫曰，臣聞愛子，教之以義方，弗納于邪，驕奢淫泆，所自邪也，四者之來，寵祿過也，將立州吁，乃定之矣，若猶未也，階之為禍，夫寵而不驕，驕而能降，降而不憾，憾而能眕者，鮮矣，且夫賤妨貴，少陵長，遠間親，新間舊，小加大，淫破義，所謂六逆也，君義，臣行，父慈，子孝，兄愛，弟敬，所謂六順也，去順效逆，所以速禍也，君人者，將禍是務去，而速之，無乃不可乎，弗聽，其子厚與州吁游，禁之不可，桓公立，乃老。","translation":"","time":"隱公三年","relatedCountry":"衛,齊,陳"},"27":{"春秋經":"四年，春，王二月，莒人伐杞，取牟婁。\n戊申，衛州吁弒其君完。","左傳":"四年，春，衛州吁弒桓公而立，公與宋公為會，將尋宿之盟，未及期，衛人來告亂。","translation":"","time":"隱公四年","relatedCountry":"衛,魯,宋"},"28":{"春秋經":"夏，公及宋公遇于清。","左傳":"夏，公及宋公遇于清。","translation":"","time":"隱公四年","relatedCountry":"魯,宋"},"29":{"春秋經":"宋公，陳侯，蔡人，衛人，伐鄭。","左傳":"宋殤公之即位也，公子馮出奔鄭，鄭人欲納之，及衛州吁立，將脩先君之怨於鄭，而求寵於諸侯，以和其民，使告於宋曰，君若伐鄭，以除君害，君為主，敝邑以賦，與陳蔡從，則衛國之願也，宋人許之，於是陳蔡方睦於衛，故宋公，陳侯，蔡人，衛人，伐鄭，圍其東門，五日而還。公問於眾仲曰，衛州吁其成乎。對曰，臣聞以德和民，不聞以亂，以亂，猶治絲而棼之也，夫州吁阻兵而安忍，阻兵無眾，安忍無親，眾叛親離，難以濟矣。夫兵，猶火也。弗戢，將自焚也，夫州吁弒其君，而虐用其民，於是乎不務令德，而欲以亂成，必不免矣。","translation":"","time":"隱公四年","relatedCountry":"宋,陳,蔡,衛,鄭,魯"},"30":{"春秋經":"秋，翬帥師會宋公，陳侯，蔡人，衛人，伐鄭。","左傳":"秋諸侯復伐鄭，宋公使來乞師，公辭之，羽父請以師會之，公弗許，固請而行，故書曰，翬帥師，疾之也，諸侯之師，敗鄭徒兵，取其禾而還。","translation":"","time":"隱公四年","relatedCountry":"宋,陳,蔡,衛,鄭,魯"},"32":{"春秋經":"九月，衛人殺州吁于濮。","左傳":"州吁未能和其民，厚問定君於石子，石子曰，王覲為可，曰，何以得覲，曰，陳桓公方有寵於王，陳衛方睦，若朝陳使請，必可得也，厚從州吁如陳，石碏使告于陳曰，衛國褊小，老夫耄矣，無能為也，此二人者，實弒寡君，敢即圖之，陳人執之，而請蒞于衛，九月，衛人使右宰醜，蒞殺州吁于濮，石碏使其宰獳羊肩，蒞殺石厚于陳，君子曰，石碏，純臣也，惡州吁而厚與焉，大義滅親，其是之謂乎。","translation":"","time":"隱公四年","relatedCountry":"衛,陳"},"33":{"春秋經":"冬，十有二月，衛人立晉。","左傳":"衛人逆公子晉于邢，冬十二月，宣公即位，書曰，衛人立晉，眾也。","translation":"","time":"隱公四年","relatedCountry":"衛,邢"},"34":{"春秋經":"五年，春，公矢魚于棠。","左傳":"五年，春，公將如棠觀魚者，臧僖伯諫曰，凡物不足以講大事，其材不足以備器用，則君不舉焉，君將納民於軌物者也，故講事以度軌量謂之軌，取材以章物采謂之物，不軌不物，謂之亂政，亂政亟行，所以敗也，故春蒐，夏苗，秋獮，冬狩，皆於農隙以講事也，三年而治兵，入而振旅，歸而飲至，以數軍實昭文章，明貴賤，辨等列，順少長，習威儀也，鳥獸之肉，不登於俎，皮革，齒牙，骨角，毛，羽，不登於器，則公不射，古之制也。若夫山林川澤之實，器用之資，皁隸之事，官司之守，非君所及也。公曰，吾將略地焉，遂往陳魚而觀之，僖伯稱疾不從，書曰，公矢魚于棠，非禮也，且言遠地也。","translation":"","time":"隱公五年","relatedCountry":"魯"},"35":{"春秋經":"","左傳":"曲沃莊伯，以鄭人，邢人，伐翼，王使尹氏武氏助之，翼侯奔隨。","translation":"","time":"隱公五年","relatedCountry":"晉,鄭,邢,周"},"36":{"春秋經":"夏，四月，葬衛桓公。","左傳":"夏葬衛桓公，衛亂，是以緩。","translation":"","time":"隱公五年","relatedCountry":"衛"},"37":{"春秋經":"","左傳":"四月，鄭人侵衛牧，以報東門之役，衛人以燕師伐鄭，鄭祭足，原繁，洩駕，以三軍軍其前，使曼伯與子元，潛軍軍其後，燕人畏鄭三軍，而不虞制人，六月，鄭二公子以制人，敗燕師于北制，君子曰，不備不虞，不可以師。","translation":"","time":"隱公五年","relatedCountry":"鄭,衛,燕"},"38":{"春秋經":"","左傳":"曲沃叛王，秋，王命虢公伐曲沃，而立哀侯于翼。","translation":"","time":"隱公五年","relatedCountry":"周,虢,晉"},"39":{"春秋經":"秋，衛師入郕。","左傳":"衛之亂也，郕人侵衛，故衛師入郕。","translation":"","time":"隱公五年","relatedCountry":"衛,郕"},"40":{"春秋經":"九月，考仲子之宮，初獻六羽。","左傳":"九月，考仲子之宮將萬焉，公問羽數於眾仲，對曰，天子用八，諸侯用六，大夫四，士二，夫舞所以節八音，而行八風，故自八以下，公從之，於是初獻六羽，始用六佾也。","translation":"","time":"隱公五年","relatedCountry":"魯"},"41":{"春秋經":"邾人，鄭人，伐宋。","左傳":"宋人取邾田，邾人告於鄭曰，請君釋憾於宋，敝邑為道，鄭人以王師會之，伐宋，入其郛，以報東門之役，宋人使來告命，公聞其入郛也，將救之，問於使者曰，師何及，對曰，未及國，公怒，乃止，辭，使者曰，君命寡人，同恤社稷之難，今問諸使者，曰，師未及國，非寡人之所敢知也。","translation":"","time":"隱公五年","relatedCountry":"邾,鄭,宋"},"42":{"春秋經":"冬，十有二月，辛巳，公子彄卒。","左傳":"冬十二月，辛巳，臧僖伯卒，公曰，叔父有憾於寡人，寡人弗敢忘，葬之加一等。","translation":"","time":"隱公五年","relatedCountry":"魯"},"43":{"春秋經":"宋人伐鄭，圍長葛。","左傳":"宋人伐鄭，圍長葛，以報入郛之役也。","translation":"","time":"隱公五年","relatedCountry":"宋,鄭"},"44":{"春秋經":"六年，春，鄭人來渝平。","左傳":"六年，春，鄭人來渝平，更成也。","translation":"","time":"隱公六年","relatedCountry":"魯,鄭"},"45":{"春秋經":"","左傳":"翼九宗，五正，頃父之子嘉父，逆晉侯于隨，納諸鄂，晉人謂之鄂侯。","translation":"","time":"隱公六年","relatedCountry":"晉"},"46":{"春秋經":"夏，五月，辛酉，公會齊侯盟于艾。","左傳":"夏，盟于艾，始平于齊也。","translation":"","time":"隱公六年","relatedCountry":"魯,齊"},"47":{"春秋經":"","左傳":"五月，庚申，鄭伯侵陳，大獲，往歲，鄭伯請成于陳，陳侯不許，五父諫曰，親仁善鄰，國之寶也，君其許鄭。陳侯曰，宋衛實難，鄭何能為，遂不許。君子曰，善不可失，惡不可長，其陳桓公之謂乎，長惡不悛，從自及也，雖欲救之，其將能乎。商書曰，惡之易也，如火之燎于原，不可鄉邇，其猶可撲滅，周任有言曰，為國家者，見惡如農夫之務去草焉，芟夷蘊崇之，絕其本根，勿使能殖，則善者信矣。","translation":"","time":"隱公六年","relatedCountry":"鄭,陳"},"48":{"春秋經":"冬，宋人取長葛。","左傳":"秋，宋人取長葛。","translation":"","time":"隱公六年","relatedCountry":"宋,鄭"},"49":{"春秋經":"","左傳":"冬，京師來告饑，公為之請糴於宋，衛，齊，鄭，禮也。","translation":"","time":"隱公六年","relatedCountry":"魯,宋,衛,齊,鄭"},"50":{"春秋經":"","左傳":"鄭伯如周，始朝桓王也，王不禮焉，周桓公言於王曰，我周之東遷，晉鄭焉依，善鄭以勸來者，猶懼不蔇，況不禮焉，鄭不來矣。","translation":"","time":"隱公六年","relatedCountry":"周,鄭"},"51":{"春秋經":"七年，春，王三月，叔姬歸于紀。滕侯卒。","左傳":"七年春，滕侯卒。不書名，未同盟也。凡諸侯同盟，於是稱名，故薨則赴以名，告終嗣也，以繼好息民，謂之禮經。","translation":"","time":"隱公七年","relatedCountry":"滕"},"52":{"春秋經":"夏，城中丘。","左傳":"夏，城中丘，書，不時也。","translation":"","time":"隱公七年","relatedCountry":"魯"},"53":{"春秋經":"齊侯使其弟年來聘。","左傳":"齊侯使夷仲年來聘，結艾之盟也。","translation":"","time":"隱公七年","relatedCountry":"魯,齊"},"54":{"春秋經":"秋，公伐邾。","左傳":"秋，宋及鄭平，七月，庚申，盟于宿，公伐邾，為宋討也。","translation":"","time":"隱公七年","relatedCountry":"宋,鄭,魯,邾"},"55":{"春秋經":"冬，天王使凡伯來聘，戎伐凡伯于楚丘，以歸。","左傳":"初，戎朝于周，發幣于公卿，凡伯弗賓，冬，王使凡伯來聘，還，戎伐之于楚丘，以歸。","translation":"","time":"隱公七年","relatedCountry":"周,魯,戎"},"56":{"春秋經":"","左傳":"陳及鄭平，十二月，陳五父如鄭蒞盟，壬申，及鄭伯盟，歃如忘，洩伯曰，五父必不免，不賴盟矣，鄭良佐如陳蒞盟，辛巳，及陳侯盟，亦知陳之將亂也。","translation":"","time":"隱公七年","relatedCountry":"陳,鄭"},"57":{"春秋經":"","左傳":"鄭公子忽在王所，故陳侯請妻之，鄭伯許之，乃成昏。","translation":"","time":"隱公七年","relatedCountry":"陳,鄭"},"58":{"春秋經":"八年，春，宋公，衛侯遇于垂。","左傳":"八年，春，齊侯將平宋衛，有會期，宋公以幣請於衛，請先相見，衛侯許之，故遇于犬丘。","translation":"","time":"隱公八年","relatedCountry":"齊,宋,衛,鄭"},"59":{"春秋經":"三月，鄭伯使宛來歸祊，庚寅，我入祊。","左傳":"鄭伯請釋泰山之祀而祀周公，以泰山之祊易許田，三月，鄭伯使宛來歸祊，不祀泰山也。","translation":"","time":"隱公八年","relatedCountry":"魯,鄭"},"60":{"春秋經":"","左傳":"夏虢公忌父始作卿士于周。","translation":"","time":"隱公八年","relatedCountry":"周,虢"},"61":{"春秋經":"","左傳":"四月，甲辰，鄭公子忽如陳，逆婦媯，辛亥，以媯氏歸，甲寅，入于鄭，陳鍼子送女，先配而後祖，鍼子曰，是不為夫婦，誣其祖矣，非禮也，何以能育。","translation":"","time":"隱公八年","relatedCountry":"鄭,陳"},"62":{"春秋經":"秋，七月，庚午，宋公，齊侯，衛侯，盟于瓦屋。","左傳":"齊人卒平宋衛于鄭，秋，會于溫，盟于瓦屋，以釋東門之役，禮也。","translation":"","time":"隱公八年","relatedCountry":"齊,宋,衛,鄭"},"63":{"春秋經":"八月，葬蔡宣公。","左傳":"八月，丙戌，鄭伯以齊人朝王，禮也。","translation":"","time":"隱公八年","relatedCountry":"周,鄭,齊"},"64":{"春秋經":"九月，辛卯，公及莒人盟于浮來。","左傳":"公及莒人盟于浮來，以成紀好也。","translation":"","time":"隱公八年","relatedCountry":"魯,莒,紀"},"65":{"春秋經":"","左傳":"冬齊侯使來告成三國，公使眾仲對曰，君釋三國之圖，以鳩其民，君之惠也，寡君聞命矣，敢不承受君之明德。","translation":"","time":"隱公八年","relatedCountry":"宋,衛,鄭"},"66":{"春秋經":"冬，十有二月，無駭卒。","左傳":"無駭卒，羽父請諡與族，公問族於眾仲，眾仲對曰，天子建德，因生以賜姓，胙之土而命之氏，諸侯以字，為諡，因以為族，官有世功，則有官族，邑亦如之，公命以字為展氏。","translation":"","time":"隱公八年","relatedCountry":"魯"},"67":{"春秋經":"九年，春，天子使南季來聘。三月，癸酉，大雨震電，庚辰，大雨雪，挾卒。","左傳":"九年，春，王三月，癸酉，大雨霖以震，書始也，庚辰，大雨雪，亦如之，書時失也，凡雨，自三日以往為霖，平地尺為大雪。","translation":"","time":"隱公九年","relatedCountry":"魯"},"68":{"春秋經":"夏，城郎。","左傳":"夏城郎書不時也。","translation":"","time":"隱公九年","relatedCountry":"魯"},"69":{"春秋經":"","左傳":"宋公不王，鄭伯為王左卿士，以王命討之，伐宋，宋以入郛之役怨公，不告命，公怒，絕宋使。","translation":"","time":"隱公九年","relatedCountry":"魯,鄭,宋"},"70":{"春秋經":"","左傳":"\t\n秋，鄭人以王命來告伐宋。","translation":"","time":"隱公九年","relatedCountry":"鄭,宋"},"71":{"春秋經":"冬，公會齊侯于防。","左傳":"冬，公會齊侯于防，謀伐宋也。","translation":"","time":"隱公九年","relatedCountry":"魯,齊"},"72":{"春秋經":"","左傳":"北戎侵鄭，鄭伯禦之，患戎師曰，彼徒我車，懼其侵軼我也。公子突曰，使勇而無剛者，嘗寇，而速去之，君為三覆以待之，戎輕而不整，貪而無親，勝不相讓，敗不相救，先者見獲，必務進，進而遇覆，必速奔，後者不救，則無繼矣，乃可以逞，從之。戎人之前遇覆者，奔。祝聃逐之，衷戎師，前後擊之，盡殪，戎師大奔。十一月，甲寅，鄭人大敗戎師。","translation":"","time":"隱公九年","relatedCountry":"戎,鄭"},"73":{"春秋經":"十年，春，王二月，公會齊侯，鄭伯，于中丘。","左傳":"十年，春，王正月，公會齊侯，鄭伯，于中丘，癸丑，盟于鄧，為師期。","translation":"","time":"隱公十年","relatedCountry":"魯,齊,鄭"},"74":{"春秋經":"夏，翬帥師會齊人，鄭人，伐宋。","左傳":"夏，五月，羽父先會齊侯，鄭伯，伐宋。","translation":"","time":"隱公十年","relatedCountry":"魯,齊,鄭,宋"},"75":{"春秋經":"六月，壬戌，公敗宋師于菅，辛未，取郜，辛巳，取防。","左傳":"六月，戊申，公會齊侯，鄭伯，于老桃，壬戌，公敗宋師于菅，庚午，鄭師入郜，辛未，歸于我，庚辰，鄭師入防，辛巳，歸于我，君子謂鄭莊公於是乎可謂正矣，以王命討不庭，不貪其土，以勞王爵，正之體也。","translation":"","time":"隱公十年","relatedCountry":"魯,齊,鄭,宋"},"76":{"春秋經":"","左傳":"蔡人，衛人，郕人，不會王命。","translation":"","time":"隱公十年","relatedCountry":"蔡,衛,郕"},"77":{"春秋經":"秋，宋人，衛人，入鄭，宋人，蔡人，衛人，伐戴，鄭伯伐取之。","左傳":"秋，七月，庚寅，鄭師入郊，猶在郊，宋人，衛人，入鄭，蔡人從之，伐戴，八月，壬戌，鄭伯圍戴，癸亥，克之，取三師焉，宋衛既入鄭，而以伐戴召蔡人，蔡人怒，故不和而敗。","translation":"","time":"隱公十年","relatedCountry":"鄭,宋,衛,蔡"},"78":{"春秋經":"","左傳":"九月，戊寅，鄭伯入宋。","translation":"","time":"隱公十年","relatedCountry":"鄭"},"79":{"春秋經":"冬，十月，壬午，齊人，鄭人入郕。","左傳":"冬齊人，鄭人，入郕，討違王命也。","translation":"","time":"隱公十年","relatedCountry":"齊,鄭,郕"},"80":{"春秋經":"十有一年，春，滕侯，薛侯，來朝。","左傳":"十一年，春，滕侯，薛侯，來朝，爭長，薛侯曰，我先封，滕侯曰，我周之卜正也，薛，庶姓也，我不可以後之，公使羽父請於薛侯曰，君與滕君，辱在寡人，周諺有之曰，山有木，工則度之，賓有禮，主則擇之，周之宗盟，異姓為後，寡人若朝于薛，不敢與諸任齒，君若辱貺寡人，則願以滕君為請，薛侯許之，乃長滕侯。","translation":"","time":"隱公十一年","relatedCountry":"魯,滕,薛"},"81":{"春秋經":"夏，公會鄭伯于時來","左傳":"夏，公會鄭伯于郲，謀伐許也，鄭伯將伐許，五月，甲辰，授兵于大宮，公孫閼與潁考叔爭車，潁考叔挾輈以走，子都拔棘以逐之，及大逵，弗及，子都怒。","translation":"","time":"隱公十一年","relatedCountry":"魯,鄭"},"82":{"春秋經":"秋，七月，壬午，公及齊侯，鄭伯，入許。","左傳":"秋，七月，公會齊侯，鄭伯，伐許，庚辰，傅于許，潁考叔取鄭伯之旗蝥弧以先登，子都自下射之，顛，瑕叔盈又以蝥弧登，周麾而呼曰，君登矣，鄭師畢登，壬午，遂入許，許莊公奔衛，齊侯以許讓公，公曰，君謂許不共，故從君討之，許既伏其罪矣，雖君有命，寡人弗敢與聞，乃與鄭人，鄭伯使許大夫百里，奉許叔以居許東偏，曰，天禍許國，鬼神實不逞于許君，而假手于我寡人，寡人唯是一二父兄，不能共億，其敢以許自為功乎。寡人有弟，不能和協，而使餬其口於四方，其況能久有許乎？吾子其奉許叔，以撫柔此民也，吾將使獲也佐吾子，若寡人得沒于地，天其以禮悔禍于許，無寧茲許公，復奉其社稷，唯我鄭國之有請謁焉，如舊昏媾，其能降以相從也，無滋他族，實偪處此，以與我鄭國爭此土也，吾子孫其覆亡之不暇，而況能禋祀許乎，寡人之使吾子處此，不唯許國之為，亦聊以固吾圉也，乃使公孫獲處許西偏，曰，凡而器用財賄，無寘於許，我死，乃亟去之，吾先君新邑於此，王室而既卑矣，周之子孫，日失其序，夫許，大岳之胤也，天而既厭周德矣，吾其能與許爭乎，君子謂鄭莊公於是乎有禮，禮經國家，定社稷，序民人，利後嗣者也，許無刑而伐之，服而舍之，度德而處之，量力而行之，相時而動，無累後人，可謂知禮矣。","translation":"","time":"隱公十一年","relatedCountry":"魯,齊,鄭,許"},"83":{"春秋經":"","左傳":"鄭伯使卒出豭，行出犬雞，以詛射潁考叔者。君子謂鄭莊公失政刑矣，政以治民，刑以正邪，既無德政，又無威刑，是以及邪，邪而詛之，將何益矣。","translation":"","time":"隱公十一年","relatedCountry":"鄭"},"84":{"春秋經":"","左傳":"王取鄔，劉，蒍，邘，之田于鄭，而與鄭人蘇忿生之田，溫，原，絺，樊，隰郕，欑茅，向，盟，州，陘，隤，懷，君子是以知桓王之失鄭也，恕而行之，德之則也，禮之經也，己弗能有，而以與人，人之不至，不亦宜乎。","translation":"","time":"隱公十一年","relatedCountry":"周,鄭"},"85":{"春秋經":"","左傳":"鄭息有違言，息侯伐鄭，鄭伯與戰于竟，息師大敗而還，君子是以知息之將亡也，不度德，不量力，不親親，不徵辭，不察有罪，犯五不韙，而以伐人，其喪師也，不亦宜乎。","translation":"","time":"隱公十一年","relatedCountry":"鄭,息"},"86":{"春秋經":"","左傳":"冬，十月，鄭伯以虢師伐宋。壬戌，大敗宋師，以報其入鄭也。宋不告命，故不書。凡諸侯有命告則書，不然則否。師出臧否，亦如之。雖及滅國，滅不告敗，勝不告克，不書于策。","translation":"","time":"隱公十一年","relatedCountry":"鄭,虢,宋"},"87":{"春秋經":"冬，十有一月，壬辰，公薨。","左傳":"羽父請殺桓公，將以求大宰，公曰，為其少故也，吾將授之矣，使營菟裘，吾將老焉，羽父懼，反譖公于桓公，而請弒之，公之為公子也，與鄭人戰于狐壤，止焉，鄭人囚諸尹氏，賂尹氏，而禱於其主鍾巫，遂與尹氏歸，而立其主，十一月，公祭鍾巫，齊于社圃，館于寪氏，壬辰，羽父使賊弒公于寪氏，立桓公，而討寪氏，有死者，不書葬，不成喪也。","translation":"","time":"隱公十一年","relatedCountry":"魯"},"1000":{"春秋經":"元年春王正月。","左傳":"元年春，不稱即位，文姜出故也。","translation":"","time":"莊公元年","relatedCountry":"魯"},"1001":{"春秋經":"三月，夫人孫于齊。","左傳":"三月，夫人孫于齊。不稱姜氏，絕不爲親，禮也。","translation":"","time":"莊公元年","relatedCountry":"齊"},"1002":{"春秋經":"秋，築王姬之館於外。","左傳":"秋，築王姬之館於外。爲外，禮也。","translation":"","time":"莊公元年","relatedCountry":"魯"},"1003":{"春秋經":"冬十有二月，夫人姜氏會齊侯於禚。乙酉，宋公馮卒。","左傳":"二年冬，夫人姜氏會齊侯於禚。書，奸也。","translation":"","time":"莊公二年","relatedCountry":"齊"},"1004":{"春秋經":"三年春王正月，溺會齊師伐衛。","左傳":"三年春，溺會齊師伐衛，疾之也。","translation":"","time":"莊公三年","relatedCountry":"齊, 衛"},"1005":{"春秋經":"夏亖月，葬宋莊公。五月，葬桓王。","左傳":"夏五月，葬桓王，緩也。","translation":"","time":"莊公三年","relatedCountry":"魯"},"1006":{"春秋經":"秋，紀季以酅入于齊。","左傳":"秋，紀季以酅入于齊，紀於是乎始判。","translation":"","time":"莊公三年","relatedCountry":"齊, 紀"},"1007":{"春秋經":"冬，公次於滑。","左傳":"冬，公次於滑，將會鄭伯，謀紀故也。鄭伯辭以難。凡師，一宿爲舍，再宿爲信，過信爲次。","translation":"","time":"莊公三年","relatedCountry":"魯"},"1008":{"春秋經":"亖年春王二月，夫人姜氏享齊侯于祝丘。三月，紀伯姬卒。","左傳":"亖年春，王三月，楚武王荊屍，授師孑焉，以伐隨，將齊，入告夫人鄧曼曰：『餘心蕩。』鄧曼歎曰：『王祿盡矣。盈而蕩，天之道也。先君其知之矣，故臨武事，將發大命，而蕩王心焉。若師徒無虧，王薨于行，國之福也。』王遂行，卒於樠木之下。令尹鬥祁、莫敖屈重除道、梁溠，營軍臨隨。隨人懼，行成。莫敖以王命入盟隨侯，且請爲會於漢汭，而還。濟漢而後發喪。","translation":"","time":"莊公亖年","relatedCountry":"齊"},"1009":{"春秋經":"　夏，齊侯、陳侯、鄭伯遇于垂。紀侯大去其國。六月乙丑，齊侯葬紀伯姬。","左傳":"紀侯不能下齊，以與紀季。夏，紀侯大去其國，違齊難也。","translation":"","time":"莊公亖年","relatedCountry":"齊, 陳, 鄭"},"1010":{"春秋經":"秋，郳犁來來朝。","左傳":"五年秋，郳犁來來朝，名，未王命也。","translation":"","time":"莊公五年","relatedCountry":"魯"},"1011":{"春秋經":"冬，公會齊人、宋人、陳人、蔡人伐衛。","左傳":"冬，伐衛納惠公也。","translation":"","time":"莊公五年","relatedCountry":"衛, 齊, 宋, 陳, 蔡"},"1012":{"春秋經":"六年春王正月，王人子突救衛。","左傳":"六年春，王人救衛。","translation":"","time":"莊公六年","relatedCountry":"衛"},"1013":{"春秋經":"夏六月，衛侯朔入于衛。","左傳":"夏，衛侯入，放公子黔牟于周，放甯跪于秦，殺左公子泄、右公子職，乃即位。","translation":"","time":"莊公六年","relatedCountry":"王, 周, 秦"},"1014":{"春秋經":"秋，公至自伐衛。螟。","左傳":"君子以二公子之立黔牟爲不度矣。夫能固位者，必度於本末而後立衷焉。不知其本，不謀。知本之不枝，弗強。《詩》云：『本枝百世。』","translation":"","time":"莊公六年","relatedCountry":"衛"},"1015":{"春秋經":"冬，齊人來歸衛俘。","左傳":"冬，齊人來歸衛寶，文姜請之也。\n\n　　楚文王伐申，過鄧。鄧祁侯曰：『吾甥也。』止而享之。騅甥、聃甥、養甥請殺楚子，鄧侯弗許。三甥曰：『亡鄧國者，必此人也。若不早圖，後君噬齊。其及圖之乎？圖之，此爲時矣。』鄧侯曰：『人將不食吾餘。』對曰：『若不從三臣，抑社稷實不血食，而君焉取餘？』弗從。還年，楚子伐鄧。十六年，楚複伐鄧，滅之。","translation":"","time":"莊公六年","relatedCountry":"齊, 衛, 楚, 申, 鄧"},"1016":{"春秋經":"七年春，夫人姜氏會齊侯於防。","左傳":"七年春，文姜會齊侯于防，齊志也。","translation":"","time":"莊公七年","relatedCountry":"齊"},"1017":{"春秋經":"夏亖月辛卯，夜，恒星不見。夜中，星隕如雨。","左傳":"夏，恒星不見，夜明也。星隕如雨，與雨偕也。","translation":"","time":"莊公七年","relatedCountry":"魯"},"1018":{"春秋經":"秋，大水。無麥、苗。","左傳":"秋，無麥苗，不害嘉穀也。","translation":"","time":"莊公七年","relatedCountry":"魯"},"1019":{"春秋經":"八年春王正月，師次於郎，以俟陳人，蔡人。甲午，治兵。","左傳":"八年春，治兵於廟，禮也。","translation":"","time":"莊公八年","relatedCountry":"陳, 蔡"},"1020":{"春秋經":"夏，師及齊師圍郕，郕降于齊師。","左傳":"夏，師及齊師圍郕。郕降于齊師。仲慶父請伐齊師。公曰：『不可。我實不德，齊師何罪？罪我之由。《夏書》曰：「皋陶邁種德，德，乃降。」姑務修德以待時乎。』秋，師還。君子是以善魯莊公。","translation":"","time":"莊公八年","relatedCountry":"齊, 郕"},"1021":{"春秋經":"","左傳":"齊侯使連稱、管至父戍葵丘。瓜時而往，曰：『及瓜而代。』期戍，公問不至。請代，弗許。故謀作亂。","translation":"","time":"莊公八年","relatedCountry":"齊"},"1022":{"春秋經":"","左傳":"僖公之母弟曰夷仲年，生公孫無知，有寵於僖公，衣服禮秩如嫡。襄公絀之。二人因之以作亂。連稱有從妹在公宮，無寵，使間公，曰：『捷，吾以女爲夫人。』","translation":"","time":"莊公八年","relatedCountry":"魯"},"1023":{"春秋經":"冬十有一月癸未，齊無知弑其君諸兒。","左傳":"冬十二月，齊侯游于姑棼，遂田于貝丘。見大豕，從者曰：『公子彭生也。』公怒曰：『彭生敢見！』射之，豕人立而啼。公懼，墜于車，傷足喪屨。反，誅屨于徒人費。弗得，鞭之，見血。走出，遇賊於門，劫而束之。費曰：『我奚禦哉！』袒而示之背，信之。費請先入，伏公而出，鬥，死於門中。石之紛如死於階下。遂入，殺孟陽於床。曰：『非君也，不類。』見公之足於戶下，遂弑之，而立無知。","translation":"","time":"莊公八年","relatedCountry":"齊"},"1024":{"春秋經":"","左傳":"初、襄公立，無常。鮑叔牙曰：『君使民慢，亂將作矣。』奉公子小白出奔莒。亂作，管夷吾、召忽奉公子糾來奔。","translation":"","time":"莊公八年","relatedCountry":"魯"},"1025":{"春秋經":"","左傳":"初，公孫無知虐於雍廩。","translation":"","time":"莊公八年","relatedCountry":"魯"},"1026":{"春秋經":"九年春，齊人殺無知。公及齊大夫盟于既。","左傳":"九年春，雍廩殺無知。","translation":"","time":"莊公九年","relatedCountry":"齊"},"1027":{"春秋經":"","左傳":"公及齊大夫盟于既，齊無君也。","translation":"","time":"莊公九年","relatedCountry":"齊"},"1028":{"春秋經":"夏，公伐齊納子糾。齊小白入于齊。","左傳":"夏，公伐齊，納子糾。桓公自莒先入。","translation":"","time":"莊公九年","relatedCountry":"齊"},"1029":{"春秋經":"秋七月丁酉，葬齊襄公。","左傳":"秋，師及齊師戰于乾時，我師敗績，公喪戎路，傳乘而歸。秦子、梁子以公旗辟於下道，是以皆止。","translation":"","time":"莊公九年","relatedCountry":"齊"},"1030":{"春秋經":"八月庚申，及齊師戰于乾時，我師敗績。九月，齊人取子糾殺之。","左傳":"鮑叔帥師來言曰：『子糾，親也，請君討之。管、召、仇也，請受而甘心焉。』乃殺子糾于生竇，召忽死之。管仲請囚，鮑叔受之，乃堂阜而稅之。歸而以告曰：『管夷吾治于髙傒，使相可也。』公從之。","translation":"","time":"莊公九年","relatedCountry":"魯"},"1031":{"春秋經":"十年春王正月，公敗齊師於長勺。二月，公侵宋。三月，宋人遷宿。","左傳":"十年春，齊師伐我。公將戰，曹劌請見。其鄉人曰：『肉食者謀之，又何間焉。』劌曰：『肉食者鄙，未能遠謀。』乃入見。問何以戰。公曰：『衣食所安，弗敢專也，必以分人。』對曰：『小惠未遍，民弗從也。』公曰：『犧牲玉帛，弗敢加也，必以信。』對曰：『小信未孚，神弗福也。』公曰：『小大之獄，雖不能察，必以情。』對曰：『忠之屬也，可以一戰，戰則請從。』","translation":"","time":"莊公十年","relatedCountry":"齊, 宋"},"1032":{"春秋經":"","左傳":"　公與之乘。戰於長勺。公將鼓之。劌曰：『未可。』齊人三鼓，劌曰：『可矣。』齊師敗績。公將馳之。劌曰：『未可。』下，視其轍，登，軾而望之，曰：『可矣。』遂逐齊師。","translation":"","time":"莊公十年","relatedCountry":"齊"},"1033":{"春秋經":"","左傳":"既克，公問其故。對曰：『夫戰，勇氣也，一鼓作氣，再而衰，三而竭。彼竭我盈，故克之。夫大國難測也，懼有伏焉。吾視其轍亂，望其旗靡，故逐之。』","translation":"","time":"莊公十年","relatedCountry":"魯"},"1034":{"春秋經":"夏六月，齊師、宋師次於郎。公敗宋師於乘丘。","左傳":"夏六月，齊師、宋師次於郎。公子偃曰：『宋師不整，可敗也。宋敗，齊必還，請擊之。』公弗許。自雩門竊出，蒙皋比而先犯之。公從之。大敗宋師於乘丘。齊師乃還。","translation":"","time":"莊公十年","relatedCountry":"齊"},"1035":{"春秋經":"秋九月，荊敗蔡師於莘，以蔡侯獻舞歸。","左傳":"　蔡哀侯娶于陳，息侯亦娶焉。息媯將歸，過蔡。蔡侯曰：『吾姨也。』止而見之，弗賓。息侯聞之，怒，使謂楚文王曰：『伐我，吾求救于蔡而伐之。』楚子從之。秋九月，楚敗蔡師於莘，以蔡侯獻舞歸。","translation":"","time":"莊公十年","relatedCountry":"蔡, 陳, 楚"},"1036":{"春秋經":"冬十月，齊師滅譚，譚子奔莒。","左傳":"齊侯之出也，過譚，譚不禮焉。及其入也，諸侯皆賀，譚又不至。冬，齊師滅譚，譚無禮也。譚子奔莒，同盟故也。","translation":"","time":"莊公十年","relatedCountry":"齊, 譚, 莒"},"1037":{"春秋經":"十有一年春王正月。","左傳":"十一年夏，宋爲乘丘之役故侵我。公禦之，宋師未陳而薄之，敗諸鄑。","translation":"","time":"莊公十一年","relatedCountry":"宋, 魯"},"1038":{"春秋經":"","左傳":"師，敵未陳曰敗某師，皆陳曰戰，大崩曰敗績，得人雋曰克，覆而敗之曰取某師，亰師敗曰王師敗績於某。","translation":"","time":"莊公十一年","relatedCountry":"魯"},"1039":{"春秋經":"秋，宋大水。","左傳":"秋，宋大水。公使吊焉，曰：『天作淫雨，害于粢盛，若之何不吊？』對曰：『孤實不敬，天降之災，又以爲君憂，拜命之辱。』臧文仲曰：『宋其興乎。禹、湯罪己，其興也悖焉；桀、紂罪人，其亡也忽焉。且列國有凶稱孤，禮也。言懼而名禮，其庶乎。』既而聞之曰公子禦說之辭也。臧孫達曰：『是宜爲君，有恤民之心。』","translation":"","time":"莊公十一年","relatedCountry":"宋"},"1040":{"春秋經":"冬，王姬歸於齊。","左傳":"冬，齊侯來逆共姬。","translation":"","time":"莊公十一年","relatedCountry":"齊"},"1041":{"春秋經":"","左傳":"乘丘之役，公之金僕姑射南宮長萬，公右遄孫生搏之。宋人請之，宋公靳之，曰：『始吾敬子，今子，魯囚也。吾弗敬子矣。』病之。","translation":"","time":"莊公十一年","relatedCountry":"宋, 魯"},"1042":{"春秋經":"十有二年春王三月，紀叔姬歸於酅。","左傳":"十二年秋，宋萬弑閔公于蒙澤。遇仇牧於門，批而殺之。遇大宰督於東宮之西，又殺之。立子遊。羣公子奔蕭。公子禦說奔亳。南宮牛、猛獲帥師圍亳。","translation":"","time":"莊公十二年","relatedCountry":"紀, 宋, 蕭"},"1043":{"春秋經":"","左傳":"冬十月，蕭叔大心及戴、武、宣、穆、莊之族以曹師伐之。殺南宮牛于師，殺子游于宋，立桓公。猛獲奔衛。南宮萬奔陳，以乘車輦其母，一日而至。","translation":"","time":"莊公十二年","relatedCountry":"蕭, 戴, 曹, 宋, 衛, 陳"},"1044":{"春秋經":"","左傳":"宋人請猛獲于衛，衛人欲勿與，石祁子曰：『不可。天下之惡一也，惡于宋而保於我，保之何補？得一夫而失一國，與惡而棄好，非謀也。』衛人歸之。亦請南宮萬于陳，以賂。陳人使婦人飲之酒，而以犀革裹之。比及宋手足皆見。宋人皆醢之。","translation":"","time":"莊公十二年","relatedCountry":"衛, 宋, 陳"},"1045":{"春秋經":"十有三年春，齊侯、宋人、陳人、蔡人、邾人會於北杏。","左傳":"十三年春，會於北杏，以平宋亂。遂人不至。","translation":"","time":"莊公十三年","relatedCountry":"齊, 宋, 陳, 蔡, 邾"},"1046":{"春秋經":"夏六月，齊人滅遂。","左傳":"夏，齊人滅遂而戍之。","translation":"","time":"莊公十三年","relatedCountry":"齊"},"1047":{"春秋經":"冬，公會齊侯盟于柯。","左傳":"冬，盟于柯，始及齊平也。","translation":"","time":"莊公十三年","relatedCountry":"齊"},"1048":{"春秋經":"","左傳":"宋人背北杏之會。","translation":"","time":"莊公十三年","relatedCountry":"宋"},"1049":{"春秋經":"十有亖年春，齊人、陳人、曹人伐宋。","左傳":"十亖年春，諸侯伐宋，齊請師于周。夏，單伯會之，取成于宋而還。","translation":"","time":"莊公十亖年","relatedCountry":"宋, 齊, 周, 陳, 曹"},"1050":{"春秋經":"","左傳":"鄭厲公自櫟侵鄭，及大陵，獲傅瑕。傅瑕曰：『苟舍我，吾請納君。』與之盟而赦之。六月甲子，傅瑕殺鄭子及其二子而納厲公。","translation":"","time":"莊公十亖年","relatedCountry":"鄭"},"1051":{"春秋經":"","左傳":"初，內蛇與外蛇鬥于鄭南門中，內蛇死。六年而厲公入。公聞之，問于申繻曰：『猶有妖乎？』對曰：『人之所忌，其氣焰以取之，妖由人興也。人無釁焉，妖不自作。人棄常則妖興，故有妖。』","translation":"","time":"莊公十亖年","relatedCountry":"鄭"},"1052":{"春秋經":"","左傳":"厲公入，遂殺傅瑕。使謂原繁曰：『傅瑕貳，周有常刑，既伏其罪矣。納我而無二心者，吾皆許之上大夫之事，吾願與伯父圖之。且寡人出，伯父無裏言，入，又不念寡人，寡人憾焉。』對曰：『先君桓公命我先人典司宗祏。社稷有主而外其心，其何貳如之？苟主社稷，國內之民其誰不爲臣？臣無二心，天之制也。子儀在位十亖年矣，而謀召君者，庸非二乎。莊公之子猶有八人，若皆以官爵行賂勸貳而可以濟事，君其若之何？臣聞命矣。』乃縊而死。","translation":"","time":"莊公十亖年","relatedCountry":"魯"},"1053":{"春秋經":"","左傳":"蔡哀侯爲莘故，繩息媯以語楚子。楚子如息，以食入享，遂滅息。以息媯歸，生堵敖及成王焉，未言。楚子問之，對曰：『吾一婦人而事二夫，縱弗能死，其又奚言？』楚子以蔡侯滅息，遂伐蔡。秋七月，楚入蔡。","translation":"","time":"莊公十亖年","relatedCountry":"蔡, 楚"},"1054":{"春秋經":"","左傳":"君子曰：『《商書》所謂「惡之易也，如火之燎于原，不可鄉邇，其猶可撲滅」者，其如蔡哀侯乎。』","translation":"","time":"莊公十亖年","relatedCountry":"蔡"},"1055":{"春秋經":"","左傳":"冬，會于鄄，宋服故也。","translation":"","time":"莊公十亖年","relatedCountry":"宋"},"1056":{"春秋經":"十有五年春，齊侯、宋公、陳侯、衛侯、鄭伯會于鄄。","左傳":"十五年春，復會焉，齊始霸也。","translation":"","time":"莊公十五年","relatedCountry":"齊, 宋, 陳, 衛, 鄭"},"1057":{"春秋經":"秋，宋人、齊人、邾人伐郳。鄭人侵宋。","左傳":"秋，諸侯爲宋伐郳。鄭人間之而侵宋。","translation":"","time":"莊公十五年","relatedCountry":"宋, 齊, 邾, 鄭"},"1058":{"春秋經":"十有六年春王正月。","左傳":"十六年夏，諸侯伐鄭，宋故也。","translation":"","time":"莊公十六年","relatedCountry":"鄭, 宋"},"1059":{"春秋經":"","左傳":"鄭伯自櫟入，緩告于楚。秋，楚伐鄭，及櫟，爲不禮故也。","translation":"","time":"莊公十六年","relatedCountry":"鄭, 楚"},"1060":{"春秋經":"","左傳":"　鄭伯治與于雍糾之亂者。九月，殺公子閼，刖強鉏。公父定叔出奔衛。三年而複之，曰：『不可使共叔無後於鄭。』使以十月入，曰：『良月也，就盈數焉。』","translation":"","time":"莊公十六年","relatedCountry":"鄭"},"1061":{"春秋經":"","左傳":"君子謂：『強鉏不能衛其足。』","translation":"","time":"莊公十六年","relatedCountry":"魯"},"1062":{"春秋經":"","左傳":"冬，同盟于幽，鄭成也。","translation":"","time":"莊公十六年","relatedCountry":"鄭"},"1063":{"春秋經":"","左傳":"王使虢公命曲沃伯以一軍爲晉侯。","translation":"","time":"莊公十六年","relatedCountry":"晉"},"1064":{"春秋經":"","左傳":"初，晉武公伐夷，執夷詭諸。蒍國請而免之。既而弗報。故子國作亂，謂晉人曰：『與我伐夷而取其地。』遂以晉師伐夷，殺夷詭諸。周公忌父出奔虢。惠王立而複之。","translation":"","time":"莊公十六年","relatedCountry":"晉, 夷, 周"},"1065":{"春秋經":"十有七年春，齊人執鄭詹。","左傳":"十七年春，齊人執鄭詹，鄭不朝也。","translation":"","time":"莊公十七年","relatedCountry":"齊, 鄭"},"1066":{"春秋經":"夏，齊人殲於遂。","左傳":"夏，遂因氏、頜氏、工婁氏、須遂氏饗齊戍，醉而殺之，齊人殲焉。","translation":"","time":"莊公十七年","relatedCountry":"齊"},"1067":{"春秋經":"十有八秂萅王三月，日有食之。","左傳":"十八秂萅，虢公、晉矦朝王，王饗醴，命之宥，皆賜玉五玨，馬亖匹。非禮也。王命諸矦，名位不同，禮亦異數，不以禮假人。","translation":"","time":"莊公十八年","relatedCountry":"虢, 晉"},"1068":{"春秋經":"","左傳":"虢公、晉矦、鄭伯使原莊公逆王后于陳。陳嬀歸於亰師，實惠後。","translation":"","time":"莊公十八年","relatedCountry":"虢, 晉, 鄭, 陳"},"1069":{"春秋經":"夏，公追戎於濟西。","左傳":"夏，公追戎於濟西。不言其來，諱之也。","translation":"","time":"莊公十八年","relatedCountry":"魯"},"1070":{"春秋經":"秋，有蜮。","左傳":"秋，有蜮，爲災也。","translation":"","time":"莊公十八年","relatedCountry":"魯"},"1071":{"春秋經":"","左傳":"初，楚武王克權，使鬭緡尹之。以叛，圍而殺之。遷權於那處，使閻敖尹之。及文王即位，與巴人伐申而驚其師。巴人叛楚而伐那處，取之，遂門于楚。閻敖遊湧而逸。楚子殺之，其族爲亂。冬，巴人因之以伐楚。","translation":"","time":"莊公十八年","relatedCountry":"楚, 巴, 申"},"1072":{"春秋經":"十有九年春王正月。","左傳":"十九年春，楚子禦之，大敗於津。還，鬻拳弗納。遂伐黃，敗黃師於碏陵。還，及湫，有疾。夏六月庚申卒，鬻拳葬諸夕室，亦自殺也，而葬於絰皇。","translation":"","time":"莊公十九年","relatedCountry":"楚, 黃"},"1073":{"春秋經":"","左傳":"初，鬻拳強諫楚子，楚子弗從，臨之以兵，懼而從之。鬻拳曰：『吾懼君以兵，罪莫大焉。』遂自刖也。楚人以爲大閽，謂之大伯，使其後掌之。君子『鬻拳可謂愛君矣，諫以自納于刑，刑猶不忘納君於善。』","translation":"","time":"莊公十九年","relatedCountry":"楚"},"1074":{"春秋經":"","左傳":"初，王姚嬖于莊王，生子頹。子頹有寵，蒍國爲之師。及惠王即位。取蒍國之圃以爲囿，邊伯之宮近于王宮，王取之。王奪子禽祝跪與詹父田，而收膳夫之秩。故蒍國、邊伯、石速、詹父、子禽祝跪作亂，因蘇氏。秋，五大夫奉子頹以伐王，不克，出奔溫。蘇子奉子頹以奔衛。衛師、燕師伐周。冬，立子頹。","translation":"","time":"莊公十九年","relatedCountry":"衛, 燕, 周"},"1075":{"春秋經":"二十年春王二月，夫人姜氏如莒。","左傳":"二十年春，鄭伯和王室，不克。執燕仲父。夏，鄭伯遂以王歸，王處於櫟。秋，王及鄭伯入于鄔。遂入成周，取其寶器而還。","translation":"","time":"莊公二十年","relatedCountry":"鄭, 燕, 周"},"1076":{"春秋經":"","左傳":"冬，王子頹享五大夫，樂及遍舞。鄭伯聞之，見虢叔，曰：『寡人聞之，哀樂失時，殃咎必至。今王子頹歌舞不倦，樂禍也。夫司寇行戮，君爲之不舉，而況敢樂禍乎？！奸王之位，禍孰大焉？臨禍忘憂，憂必及之。盍納王乎？』虢公曰：『寡人之願也。』","translation":"","time":"莊公二十年","relatedCountry":"鄭, 虢"},"1077":{"春秋經":"二十有一年春，王正月。","左傳":"　二十一年春，胥命於弭。夏，同伐王城。鄭伯將王，自圉門入，虢叔自北門入，殺王子頹及五大夫。鄭伯享王于闕西辟，樂備。王與之武公之略，自虎牢以東。原伯曰：『鄭伯效尤，其亦將有咎。』五月，鄭厲公卒。","translation":"","time":"莊公二十一年","relatedCountry":"鄭, 虢"},"1078":{"春秋經":"","左傳":"王巡虢守。虢公爲王宮于玤，王與之酒泉。鄭伯之享王也，王以后之鞶鑒予之。虢公請器，王予之爵。鄭伯由是始惡于王。","translation":"","time":"莊公二十一年","relatedCountry":"虢, 鄭"},"1079":{"春秋經":"","左傳":"冬，王歸自虢。","translation":"","time":"莊公二十一年","relatedCountry":"虢"},"1080":{"春秋經":"二十二年春王正月，肆大眚。癸丑，葬我小君文姜。陳人殺其公子禦寇。","左傳":"　二十二年春，陳人殺其大子禦寇，陳公子完與顓孫奔齊。顓孫自齊來奔。","translation":"","time":"莊公二十二年","relatedCountry":"陳, 齊"},"1081":{"春秋經":"","左傳":"侯使敬仲爲卿。辭曰：『羈旅之臣，幸若獲宥，及於寬政，赦其不閑於教訓而免於罪戾，弛於負擔，君之惠也，所獲多矣。敢辱髙位，以速官謗。請以死告。《詩》云：「翹翹車乘，招我以弓，豈不欲往，畏我友朋。」』使爲工正。","translation":"","time":"莊公二十二年","relatedCountry":"齊"},"1082":{"春秋經":"","左傳":"桓公酒，樂。公曰：『以火繼之。』辭曰：『臣卜其晝，未卜其夜，不敢。』君子曰：『酒以成禮，不繼以淫，義也。以君成禮，弗納於淫，仁也。』","translation":"","time":"莊公二十二年","relatedCountry":"魯"},"1083":{"春秋經":"","左傳":"初，懿氏卜妻敬仲，其妻占之，曰：『吉，是謂「鳳皇於飛，和鳴鏘鏘，有媯之後，將育于姜。五世其昌，並於正卿。八世之後，莫之與亰。」』陳厲公，蔡出也。故蔡人殺五父而立之，生敬仲。其少也，周史有以《周易》見陳侯者，陳侯使筮之，遇《觀》之《否》。曰：『是謂「觀國之光，利用賓于王。」代陳有國乎。不在此，其在異國；非此其身，在其子孫。光，遠而自他有耀者也。《坤》，土也。《巽》，風也。《乾》，天也。風爲天於土上，山也。有山之材而照之以天光，於是乎居土上，故曰：「觀國之光，利用賓于王。」庭實旅百，奉之以玉帛，天地之美具焉，故曰：「利用賓于王。」猶有觀焉，故曰其在後乎。風行而著於土，故曰其在異國乎。若在異國，必姜姓也。姜，大嶽之後也。山嶽則配天，物莫能兩大。陳衰，此其昌乎。』","translation":"","time":"莊公二十二年","relatedCountry":"陳, 蔡, 周"},"1084":{"春秋經":"","左傳":"及陳之初亡也，陳桓子始大於齊。其後亡也，成子得政。","translation":"","time":"莊公二十二年","relatedCountry":"陳, 齊"},"1085":{"春秋經":"二十有三年春，公至自齊。祭叔來聘。","左傳":"二十三年夏，公如齊觀社，非禮也。曹劌諫曰：『不可。夫禮，所以整民也。故會以訓上下之則，制財用之節；朝以正班爵之義，帥長幼之序；征伐以討其不然。諸侯有王，王有巡守，以大習之。非是，君不舉矣。君舉必書，書而不法，後嗣何觀？』","translation":"","time":"莊公二十三年","relatedCountry":"齊, 曹"},"1086":{"春秋經":"","左傳":"晉桓、莊之族逼，獻公患之。士蒍曰：『去富子，則羣公子可謀也已。』公曰：『爾試其事。』士蒍與羣公子謀，譖富子而去之。","translation":"","time":"莊公二十三年","relatedCountry":"晉"},"1087":{"春秋經":"秋，丹桓宮楹。","左傳":"秋，丹桓宮之楹。","translation":"","time":"莊公二十三年","relatedCountry":"魯"},"1088":{"春秋經":"二十有亖年春王三月，刻桓宮桷。葬曹莊公。","左傳":"二十亖年春，刻其桷，皆非禮也。禦孫諫曰：『臣聞之：「儉，德之共也；侈，惡之大也。」先君有共德而君納諸大惡，無乃不可乎！』","translation":"","time":"莊公二十亖年","relatedCountry":"曹"},"1089":{"春秋經":"","左傳":"秋，哀姜至。公使宗婦覿，用幣，非禮也。禦孫曰：『男贄大者玉帛，小者禽鳥，以章物也。女贄不過榛栗棗修，以告虔也。今男女同贄，是無別也。男女之別，國之大節也。而由夫人亂之，無乃不可乎！』","translation":"","time":"莊公二十亖年","relatedCountry":"魯"},"1090":{"春秋經":"","左傳":"晉士蒍又與羣公子謀，使殺遊氏之二子。士蒍告晉侯曰：『可矣。不過二年，君必無患。』","translation":"","time":"莊公二十亖年","relatedCountry":"晉"},"1091":{"春秋經":"二十有五年春，陳侯使女叔來聘。","左傳":"二十五年春，陳女叔來聘，始結陳好也。嘉之，故不名。","translation":"","time":"莊公二十五年","relatedCountry":"陳"},"1092":{"春秋經":"","左傳":"夏六月辛未，朔，日有食之。鼓、用牲於社，非常也。唯正月之朔，慝未作，日有食之，於是乎用幣於社，伐鼓於朝。","translation":"","time":"莊公二十五年","relatedCountry":"魯"},"1093":{"春秋經":"秋，大水，鼓、用牲于社、於門。","左傳":"　秋，大水。鼓，用牲于社、於門，亦非常也。凡天災，有幣無牲。非日月之眚，不鼓。","translation":"","time":"莊公二十五年","relatedCountry":"魯"},"1094":{"春秋經":"","左傳":"晉士蒍使羣公子盡殺游氏之族，乃城聚而處之。","translation":"","time":"莊公二十五年","relatedCountry":"晉"},"1095":{"春秋經":"","左傳":"冬，晉侯圍聚，盡殺羣公子。","translation":"","time":"莊公二十五年","relatedCountry":"晉"},"1096":{"春秋經":"","左傳":"二十六年春，晉士蒍爲大司空。","translation":"","time":"莊公二十六年","relatedCountry":"晉"},"1097":{"春秋經":"","左傳":"夏，士蒍城絳，以深其宮。","translation":"","time":"莊公二十六年","relatedCountry":"魯"},"1098":{"春秋經":"","左傳":"秋，虢人侵晉。冬，虢人又侵晉。","translation":"","time":"莊公二十六年","relatedCountry":"晉, 虢"},"1099":{"春秋經":"二十有七年春，公會杞伯姬于洮。","左傳":"二十七年春，公會杞伯姬于洮，非事也。天子非展義不巡守，諸侯非民事不舉，卿非君命不越竟。","translation":"","time":"莊公二十七年","relatedCountry":"魯"},"1100":{"春秋經":"","左傳":"夏，同盟于幽，陳、鄭服也。","translation":"","time":"莊公二十七年","relatedCountry":"陳, 鄭"},"1101":{"春秋經":"秋，公子友如陳，葬原仲。","左傳":"秋，公子友如陳，葬原仲，非禮也。原仲，季友之舊也。","translation":"","time":"莊公二十七年","relatedCountry":"陳"},"1102":{"春秋經":"冬，杞伯姬來。莒慶來逆叔姬。杞伯來朝。公會齊侯於城濮。","左傳":"冬，杞伯姬來，歸寧也。凡諸侯之女，歸寧曰來，出曰來歸。夫人歸甯曰如某，出曰歸於某。","translation":"","time":"莊公二十七年","relatedCountry":"魯"},"1103":{"春秋經":"","左傳":"晉侯將伐虢，士蒍曰：『不可，虢公驕，若驟得勝於我，必棄其民。無眾而後伐之，欲禦我誰與？夫禮樂慈愛，戰所畜也。夫民讓事樂和，愛親哀喪而後可用也。虢弗畜也，亟戰將饑。』","translation":"","time":"莊公二十七年","relatedCountry":"晉, 虢"},"1104":{"春秋經":"","左傳":"王使召伯廖賜齊侯命，且請伐衛，以其立子頹也。","translation":"","time":"莊公二十七年","relatedCountry":"齊, 衛"},"1105":{"春秋經":"二十有八年春，王三月甲寅，齊人伐衛。衛人及齊人戰，衛人敗績。","左傳":"二十八年春，齊侯伐衛。戰，敗衛師。數之以王命，取賂而還。","translation":"","time":"莊公二十八年","relatedCountry":"齊, 衛"},"1106":{"春秋經":"","左傳":"晉獻公娶于賈，無子。烝于齊姜，生秦穆夫人及大子申生。又娶二女於戎，大戎狐姬生重耳，小戎子生夷吾。晉伐驪戎，驪戎男女以驪姬。歸，生奚齊。其娣生卓子。驪姬嬖，欲立其子，賂外嬖梁五，與東關嬖五，使言於公曰：『曲沃，君之宗也。蒲與二屈，君之疆也。不可以無主。宗邑無主則民不威，疆埸無主則啟戎心。戎之生心，民慢其政，國之患也。若使大子主曲沃，而重耳、夷吾主蒲與屈，則可以威民而懼戎，且旌君伐。』使俱曰：『狄之廣莫，于晉爲都。晉之啟土，不亦宜乎？』晉侯說之。夏，使大子居曲沃，重耳居蒲城，夷吾居屈。羣公子皆鄙，唯二姬之子在絳。二五卒與驪姬譖羣公子而立奚齊，晉人謂之二耦。","translation":"","time":"莊公二十八年","relatedCountry":"晉, 秦"},"1107":{"春秋經":"","左傳":"楚令尹子元欲蠱文夫人，爲館于其宮側，而振萬焉。夫人聞之，泣曰：『先君以是舞也，習戎備也。今令尹不尋諸仇讎，而於未亡人之側，不亦異乎！』禦人以告子元。子元曰：『婦人不忘襲仇，我反忘之！』","translation":"","time":"莊公二十八年","relatedCountry":"楚"},"1108":{"春秋經":"","左傳":"秋，子元以車六百乘伐鄭，入於桔柣之門。子元、鬭禦疆、鬭梧、耿之不比爲旆，鬭班、王孫游、王孫喜殿。眾車入自純門，及逵市。縣門不發，楚言而出。子元曰：『鄭有人焉。』諸侯救鄭，楚師夜遁。鄭人將奔桐丘，諜告曰：『楚幕有烏。』乃止。","translation":"","time":"莊公二十八年","relatedCountry":"楚, 鄭"},"1109":{"春秋經":"","左傳":"冬，饑。臧孫辰告糴于齊，禮也。","translation":"","time":"莊公二十八年","relatedCountry":"齊"},"1110":{"春秋經":"","左傳":"築郿，非都也。凡邑有宗廟先君之主曰都，無曰邑。邑曰築，都曰城。","translation":"","time":"莊公二十八年","relatedCountry":"魯"},"1111":{"春秋經":"二十有九年春，新延既。","左傳":"二十九年春，新作延廄。書，不時也。凡馬日中而出，日中而入。","translation":"","time":"莊公二十九年","relatedCountry":"魯"},"1112":{"春秋經":"　夏，鄭人侵許。","左傳":"夏，鄭人侵許。凡師有鐘鼓曰伐，無曰侵，輕曰襲。","translation":"","time":"莊公二十九年","relatedCountry":"鄭, 許"},"1113":{"春秋經":"秋，有蜚。","左傳":"秋，有蜚，爲災也。凡物不爲災不書。","translation":"","time":"莊公二十九年","relatedCountry":"魯"},"1114":{"春秋經":"","左傳":"冬十二月，城諸及防，書，時也。凡土功，龍見而畢務，戒事也。火見而致用，水昏正而栽，日至而畢。","translation":"","time":"莊公二十九年","relatedCountry":"魯"},"1115":{"春秋經":"","左傳":"樊皮叛王。","translation":"","time":"莊公二十九年","relatedCountry":"魯"},"1116":{"春秋經":"三十年春王正月。","左傳":"三十年春，王命虢公討樊皮。夏亖月丙辰，虢公入樊，執樊仲皮，歸於亰師。","translation":"","time":"莊公三十年","relatedCountry":"虢"},"1117":{"春秋經":"","左傳":"楚公子元歸自伐鄭，而處王宮，鬭射師諫，則執而梏之。","translation":"","time":"莊公三十年","relatedCountry":"楚, 鄭"},"1118":{"春秋經":"","左傳":"秋，申公鬭班殺子元，鬭谷於菟爲令尹，自毀其家以紓楚國之難。","translation":"","time":"莊公三十年","relatedCountry":"楚"},"1119":{"春秋經":"","左傳":"冬，遇于魯濟，謀山戎也，以其病燕故也。","translation":"","time":"莊公三十年","relatedCountry":"魯"},"1120":{"春秋經":"","左傳":"三十一年夏六月，齊侯來獻戎捷，非禮也。凡諸侯有亖夷之功，則獻于王，王以警於夷。中國則否。諸侯不相遺俘。","translation":"","time":"莊公三十一年","relatedCountry":"齊"},"1121":{"春秋經":"三十有二年春，城小穀。","左傳":"三十二年春，城小谷，爲管仲也。","translation":"","time":"莊公三十二年","relatedCountry":"魯"},"1122":{"春秋經":"","左傳":"齊侯爲楚伐鄭之故，請會于諸侯。宋公請先見於齊侯。夏，遇于梁丘。","translation":"","time":"莊公三十二年","relatedCountry":"齊, 楚, 鄭, 宋"},"1123":{"春秋經":"","左傳":"秋七月，有神降於莘。","translation":"","time":"莊公三十二年","relatedCountry":"魯"},"1124":{"春秋經":"","左傳":"惠王問諸內史過曰：『是何故也？』對曰：『國之將興，明神降之，監其德也；將亡，神又降之，觀其惡也。故有得神以興，亦有以亡，虞、夏、商、周皆有之。』王曰：『若之何？』對曰：『以其物享焉，其至之日，亦其物也。』王從之。內史過往，聞虢請命，反曰：『虢必亡矣，虐而聽於神。』","translation":"","time":"莊公三十二年","relatedCountry":"虢"},"1125":{"春秋經":"","左傳":"神居莘六月。虢公使祝應、宗區、史嚚享焉。神賜之土田。史嚚曰：『虢其亡乎！吾聞之：國將興，聽於民；將亡，聽於神。神，聰明正直而一者也，依人而行。虢多涼德，其何土之能得！』","translation":"","time":"莊公三十二年","relatedCountry":"虢"},"1126":{"春秋經":"","左傳":"初，公築台臨黨氏，見孟任，從之。閟，而以夫人言，許之。割臂盟公，生子般焉。雩，講于梁氏，女公子觀之。圉人犖自牆外與之戲。子般怒，使鞭之。公曰：『不如殺之，是不可鞭。犖有力焉，能投蓋於稷門。』","translation":"","time":"莊公三十二年","relatedCountry":"魯"},"1127":{"春秋經":"","左傳":"公疾，問後於叔牙。對曰：『慶父材。』問于季友，對曰：『臣以死奉般。』公曰：『鄉者牙曰慶父材。』成季使以君命命僖叔待于鍼巫氏，使鍼季酖之，曰：『飲此則有後於魯國，不然，死且無後。』飲之，歸，及逵泉而卒，立叔孫氏。","translation":"","time":"莊公三十二年","relatedCountry":"魯"},"1128":{"春秋經":"","左傳":"八月癸亥，公薨于路寢。子般即位，次於黨氏。冬十月己未，共仲使圉人犖賊子般於黨氏。成季奔陳。立閔公。","translation":"","time":"莊公三十二年","relatedCountry":"陳, 魯"}}