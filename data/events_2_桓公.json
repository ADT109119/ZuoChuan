{"518":{"春秋經":"元年，春，王正月，公即位。","左傳":"元年春，公即位，修好于鄭。鄭人請復祀周公，卒易祊田。公許之。","translation":"","time":"桓公元年","relatedCountry":"魯, 鄭"},"519":{"春秋經":"三月，公會鄭伯于垂，鄭伯以璧假許田。","左傳":"三月，鄭伯以璧假許田，為周公、祊故也。","translation":"","time":"桓公元年","relatedCountry":" 鄭"},"520":{"春秋經":"夏，四月，丁未，公及鄭伯盟于越。","左傳":"夏，四月，丁未，公及鄭伯盟于越，結祊成也。盟曰：「渝盟，無享國。」","translation":"","time":"桓公元年","relatedCountry":"魯, 鄭, 越"},"521":{"春秋經":"秋，大水","左傳":"秋，大水。凡平原出水為大水。","translation":"","time":"桓公元年","relatedCountry":""},"522":{"春秋經":"冬，十月。","左傳":"冬，鄭伯拜盟。\n　　宋華父督見孔父之妻于路，目逆而送之，曰：「美而艷。」","translation":"","time":"桓公元年","relatedCountry":"魯, 鄭, 宋"},"523":{"春秋經":"二年，春，王正月戊申，宋督弒其君與夷及其大夫孔父。","左傳":"二年春，宋督攻孔氏，殺孔父而取其妻。公怒，督懼，遂弒殤公。\n君子以督為有無君之心，而後動於惡，故先書弒其君。會于稷，以成宋亂，為賂故，立華氏也。","translation":"","time":"桓公二年","relatedCountry":"魯, 鄭, 宋, 齊, 陳"},"525":{"春秋經":"","左傳":"宋殤公立，十年十一戰，民不堪命。孔父嘉為司馬，督為大宰，故因民之不堪命，先宣言曰：「司馬則然。」已殺孔父而弒殤公，召莊公于鄭而立之，以親鄭。以郜大鼎賂公，齊、陳、鄭皆有賂，故遂相宋公。","translation":"","time":"桓公二年","relatedCountry":"魯, 鄭, 宋, 齊, 陳"},"526":{"春秋經":"夏，四月，取郜大鼎于宋。戊申，納于大廟。","左傳":"夏四月，取郜大鼎于宋。戊申，納于大廟。非禮也。臧哀伯諫曰：「君人者，將昭德塞違，以臨照百官；猶懼或失之，故昭令德以示子孫。是以清廟茅屋，大路越席，大羹不致，粢食不鑿，昭其儉也；袞、冕、黻、珽，帶、裳、幅、舄，衡、紞、紘、綖，昭其度也；藻、率、鞞、鞛，鞶、厲、游、纓，昭其數也；火、龍、黼、黻，昭其文也；五色比象，昭其物也；錫、鸞、和、鈴，昭其聲也；三辰旂旗，昭其明也。夫德，儉而有度，登降有數。文、物以紀之，聲、明以發之，以臨照百官，百官於是乎戒懼，而不敢易紀律。今滅德立違，而寘其賂器於大廟，以明示百官。百官象之，其又何誅焉？國家之敗，由官邪也；官之失德，寵賂章也。郜鼎在廟，章孰甚焉？武王克商，遷九鼎于雒邑，義士猶或非之，而況將昭違亂之賂器於大廟。其若之何？」公不聽。周內史聞之，曰：「臧孫達其有後於魯乎！君違，不忘諫之以德。」","translation":"","time":"桓公二年","relatedCountry":"魯,  宋, 周"},"527":{"春秋經":"秋，七月，杞侯來朝。","左傳":"秋七月，杞侯來朝，不敬，杞侯歸，乃謀伐之。","translation":"","time":"桓公二年","relatedCountry":"魯"},"528":{"春秋經":"蔡侯、鄭伯會于鄧。","左傳":"蔡侯、鄭伯會于鄧，始懼楚也。","translation":"","time":"桓公二年","relatedCountry":"蔡, 鄭, 鄧, 楚"},"529":{"春秋經":"九月，入杞。","左傳":"九月，入杞，討不敬也。","translation":"","time":"桓公二年","relatedCountry":"魯"},"530":{"春秋經":"公及戎盟于唐。","左傳":"公及戎盟于唐，修舊好也。","translation":"","time":"桓公二年","relatedCountry":"魯, 唐"},"531":{"春秋經":"冬，公至自唐。","左傳":"冬，公至自唐，告于廟也。凡公行，告于宗廟；反行，飲至、舍爵，策勳焉，禮也。特相會，往來稱地，讓事也。自參以上，則往稱地，來稱會，成事也。","translation":"","time":"桓公二年","relatedCountry":"魯, 唐, 宋"},"532":{"春秋經":"","左傳":"初，晉穆侯之夫人姜氏，以條之役生太子，命之曰仇。其弟以千畝之戰生，命之曰成師。師服曰：「異哉，君之名子也！夫名以制義，義以出禮，禮以體政，政以正民。是以政成而民聽，易則生亂。嘉耦曰妃，怨耦曰仇，古之命也。今君命大子曰仇，弟曰成師，始兆亂矣，兄其替乎？」","translation":"","time":"桓公二年","relatedCountry":"晉"},"533":{"春秋經":"","左傳":"惠之二十四年，晉始亂，故封桓叔于曲沃，靖侯之孫欒賓傅之。師服曰：「吾聞國家之立也，本大而末小，是以能固。故天子建國，諸侯立家，卿置側室，大夫有貳宗，士有隸子弟，庶人、工、商各有分親，皆有等衰。是以民服事其上，而下無覬覦。今晉，甸侯也，而建國，本既弱矣，其能久乎？」","translation":"","time":"桓公二年","relatedCountry":"晉"},"534":{"春秋經":"","左傳":"惠之三十年，晉潘父弒昭侯而納桓叔，不克。晉人立孝侯。","translation":"","time":"桓公二年","relatedCountry":"魯, 晉"},"535":{"春秋經":"","左傳":"惠之四十五年，曲沃莊伯伐翼，弒孝侯。翼人立其弟鄂侯。鄂侯生哀侯。哀侯侵陘庭之田。陘庭南鄙啟曲沃伐翼。","translation":"","time":"桓公二年","relatedCountry":"魯, 晉"},"536":{"春秋經":"春正月，公會齊侯於嬴。","左傳":"春，曲沃武公伐翼，次於陘庭，韓萬御戎，梁弘為右，逐翼侯於汾隰，驂絓而止。夜獲之，及欒共叔。會於嬴，成昏於齊也。","translation":"","time":"桓公三年","relatedCountry":"魯, 晉"},"537":{"春秋經":"夏，齊侯、衛侯胥命於蒲。","左傳":"夏，齊侯、衛侯胥命於蒲，不盟也。","translation":"","time":"桓公三年","relatedCountry":"齊, 衛"},"538":{"春秋經":"六月，公會杞侯於郕。","左傳":"公會杞侯於歡，杞求成也。","translation":"","time":"桓公三年","relatedCountry":"魯"},"539":{"春秋經":"秋七月壬辰朔，日有食之，既。公子翬如齊逆女。","左傳":"秋，公子翬如齊逆女。修先君之好。故曰「公子」。","translation":"","time":"桓公三年","relatedCountry":"魯, 齊"},"540":{"春秋經":"九月，齊侯送姜氏於歡。公會齊侯於歡。夫人姜氏至自齊。","左傳":"齊侯送姜氏於歡，非禮也。凡公女嫁於敵國，姊妹則上卿送之，以禮於先君，公子則下卿送之。於大國，雖公子亦上卿送之。於天子，則諸卿皆行，公不自送。於小國，則上大夫送之。","translation":"","time":"桓公三年","relatedCountry":"魯, 齊"},"541":{"春秋經":"冬，齊侯使其弟年來聘。有年。","左傳":"冬，齊仲年來聘，致夫人也。芮伯萬之母芮姜惡芮伯之多寵人也，故逐之，出居於魏。","translation":"","time":"桓公三年","relatedCountry":"魯, 齊, 魏"},"542":{"春秋經":"春正月，公狩於郎。","左傳":"春正月，公狩於郎。書，時，禮也。","translation":"","time":"桓公四年","relatedCountry":"魯"},"543":{"春秋經":"夏，天王使宰渠伯糾來聘。","左傳":"夏，周宰渠伯糾來聘。父在，故名。","translation":"","time":"桓公四年","relatedCountry":"魯, 周"},"544":{"春秋經":"","左傳":"秋，秦師侵芮，敗焉，小之也。","translation":"","time":"桓公四年","relatedCountry":"秦"},"545":{"春秋經":"","左傳":"冬，王師、秦師圍魏，執芮伯以歸。","translation":"","time":"桓公四年","relatedCountry":"周, 秦"},"546":{"春秋經":"春正月，甲戌、己丑，陳侯鮑卒。","左傳":"春正月，甲戌，己丑，陳侯鮑卒，再赴也。於是陳亂，文公子佗殺大子免而代之。公疾病而亂作，國人分散，故再赴。","translation":"","time":"桓公五年","relatedCountry":"陳"},"547":{"春秋經":"夏，齊侯鄭伯如紀。天王使仍叔之子來聘。葬陳桓公。城祝丘。","左傳":"夏，齊侯、鄭伯朝於紀，欲以襲之。紀人知之。王奪鄭伯政，鄭伯不朝。","translation":"","time":"桓公五年","relatedCountry":"齊, 鄭, 周, 紀"},"548":{"春秋經":"秋，蔡人、衛人、陳人從王伐鄭。大雩。螽。","左傳":"秋，王以諸侯伐鄭，鄭伯御之。王為中軍；虢公林父將右軍，蔡人、衛人屬焉；周公黑肩將左軍，陳人屬焉。鄭子元請為左拒以當蔡人、衛人，為右拒以當陳人，曰：「陳亂，民莫有鬥心，若先犯之，必奔。王卒顧之，必亂。祭、衛不枝，固將先奔，既而萃於王卒，可以集事。」從之。曼伯為右拒，祭仲足為左拒，原繁、高渠彌以中軍奉公，為魚麗之陳，先偏後伍，伍承彌縫。戰於繻葛，命二拒曰：「旝動而鼓。」蔡、衛、陳皆奔，王卒亂，鄭師合以攻之，王卒大敗。祝聃射王中肩，王亦能軍。祝聃請從之。公曰：「君子不欲多上人，況敢陵天子乎！苟自救也，社稷無隕，多矣。」夜，鄭伯使祭足勞王，且問左右。仍叔之子，弱也。\n秋，大雩，書，不時也。凡祀，啟蟄而郊，龍見而雩，始殺而嘗，閉蟄而烝。過則書。","translation":"","time":"桓公五年","relatedCountry":"周, 鄭, 虢, 蔡, 衛, 陳"},"550":{"春秋經":"冬，州公如曹。","左傳":"冬，淳於公如曹。度其國危，遂不復。","translation":"","time":"桓公五年","relatedCountry":"淳於, 曹"},"551":{"春秋經":"春正月，實來。","左傳":"春，自曹來朝。書曰「實來」，不復其國也。楚武王侵隨，使薳章求成焉。軍於瑕以待之。隨人使少師董成。鬥伯比言於楚子曰：「吾不得志於漢東也，我則使然。我張吾三軍而被吾甲兵，以武臨之，彼則懼而協以謀我，故難間也。漢東之國隨為大，隨張必棄小國，小國離，楚之利也。少師侈，請羸師以張之。」熊率且比曰：「季梁在，何益？」鬥伯比曰：「以為後圖，少師得其君。」王毀軍而納少師。少師歸，請追楚師，隨侯將許之。季梁止之曰：「天方授楚，楚之蠃，其誘我也，君何急焉？臣聞小之能敵大也，小道大淫。所謂道，忠於民而信於神也。上思利民，忠也；祝史正辭，信也。今民餒而君逞欲，祝史矯舉以祭，臣不知其可也。」公曰：「吾牲牷肥腯，粢盛豐備，何則不信？」對曰：「夫民，神之主也。是以聖王先成民而後致力於神。故奉牲以告曰『博碩肥腯』，謂民力之普存也，謂其畜之碩大蕃滋也，謂其不疾瘯蠡也，謂其備腯咸有也。奉盛以告曰『潔粢豐盛』，謂其三時不害而民和年豐也。奉酒醴以告曰『嘉栗旨酒』，謂其上下皆有嘉德而無違心也。所謂馨香，無讒慝也。故務其三時，修其五教，親其九族，以致其禋祀。於是乎民和而神降之福，故動則有成。今民各有心，而鬼神乏主，君雖獨豐，其何福之有！君姑修政而親兄弟之國，庶免於難。」隨侯懼而修政，楚不敢伐。","translation":"","time":"桓公六年","relatedCountry":"淳於, 曹, 楚, 隨"},"552":{"春秋經":"夏四月，公會紀侯於成。","左傳":"夏，會於成，紀來咨謀齊難也。北戎伐齊，齊侯使乞師於鄭。鄭大子忽帥師救齊。六月，大敗戎師，獲其二帥大良、少良，甲首三百，以獻於齊。於是，諸侯之大夫戍齊，齊人饋之餼，使魯為其班，後鄭。鄭忽以其有功也，怒，故有郎之師。公之未昏於齊也，齊侯欲以文姜妻鄭大子忽。大子忽辭，人問其故，大子曰：「人各有耦，齊大，非吾耦也。《詩》云：『自求多福。』在我而已，大國何為？」君子曰：「善自為謀。」及其敗戎師也，齊侯又請妻之，固辭。人問其故，大子曰：「無事於齊，吾猶不敢。今以君命奔齊之急，而受室以歸，是以師昏也。民其謂我何？」遂辭諸鄭伯。","translation":"","time":"桓公六年","relatedCountry":"魯, 齊, 鄭"},"553":{"春秋經":"秋八月壬午，大閱。蔡人殺陳佗。","左傳":"秋，大閱，簡車馬也。","translation":"","time":"桓公六年","relatedCountry":"蔡, 陳"},"554":{"春秋經":"九月丁卯，子同生。","左傳":"九月丁卯，子同生，以大子生之禮舉之，接以大牢，卜士負之，士妻食之。公與文姜、宗婦命之。公問名於申繻。對曰：「名有五，有信，有義，有象，有假，有類。以名生為信，以德命為義，以類命為象，取於物為假，取於父為類。不以國，不以官，不以山川，不以隱疾，不以畜牲，不以器幣。周人以諱事神，名，終將諱之。故以國則廢名，以官則廢職，以山川則廢主，以畜牲則廢祀，以器幣則廢禮。晉以僖侯廢司徒，宋以武公廢司空，先君獻，武廢二山，是以大物不可以命。」公曰：「是其生也，與吾同物，命之曰同。」","translation":"","time":"桓公六年","relatedCountry":"魯"},"555":{"春秋經":"冬，紀侯來朝。","左傳":"冬，紀侯來朝，請王命以求成於齊，公告不能。","translation":"","time":"桓公六年","relatedCountry":"魯, 周, 齊"},"556":{"春秋經":"春二月己亥，焚咸丘。","左傳":"春，谷伯、鄧侯來朝。名，賤之也。","translation":"","time":"桓公七年","relatedCountry":"谷, 鄧"},"557":{"春秋經":"夏，谷伯綏來朝。鄧侯吾離來朝。","左傳":"夏，盟、向求成於鄭，既而背之。","translation":"","time":"桓公七年","relatedCountry":"向, 鄭"},"558":{"春秋經":"","左傳":"秋，鄭人、齊人、衛人伐盟、向。王遷盟、向之民於郟。","translation":"","time":"桓公七年","relatedCountry":"鄭, 齊, 衛, 向, 周"},"559":{"春秋經":"","左傳":"冬，曲沃伯誘晉小子侯，殺之。","translation":"","time":"桓公七年","relatedCountry":"晉"},"560":{"春秋經":"春正月己卯，烝。天王使家父來聘。","左傳":"春，滅翼。隨少師有寵。楚鬥伯比曰：「可矣。仇有釁，不可失也。」","translation":"","time":"桓公八年","relatedCountry":"晉, 隨, 楚"},"561":{"春秋經":"夏五月丁丑，烝秋，伐邾。","左傳":"夏，楚子合諸侯於沈鹿。黃、隨不會，使薳章讓黃。楚子伐隨，軍於漢、淮之間。季梁請下之：「弗許而後戰，所以怒我而怠寇也。」少師謂隨侯曰：「必速戰。不然，將失楚師。」隨侯御之，望楚師。季梁曰：「楚人上左，君必左，無與王遇。且攻其右，右無良焉，必敗。偏敗，眾乃攜矣。」少師曰：「不當王，非敵也。」弗從。戰於速杞，隨師敗績。隨侯逸，鬥丹獲其戎車，與其戎右少師。","translation":"","time":"桓公八年","relatedCountry":"楚, 黃, 隨"},"562":{"春秋經":"","左傳":"秋，隨及楚平。楚子將不許，鬥伯比曰：「天去其疾矣，隨未可克也。」乃盟而還。","translation":"","time":"桓公八年","relatedCountry":"隨, 楚"},"563":{"春秋經":"冬十月，雨雪。祭公來，遂逆王后於紀。","左傳":"冬，王命虢仲立晉哀侯之弟緡於晉。祭公來，遂逆王后於紀，禮也。","translation":"","time":"桓公八年","relatedCountry":"周, 虢, 晉, 紀, 魯"},"564":{"春秋經":"春，紀季姜歸於京師。","左傳":"春，紀季姜歸於京師。凡諸侯之女行，唯王后書。巴子使韓服告於楚，請與鄧為好。楚子使道朔將巴客以聘於鄧。鄧南鄙鬱人攻而奪之幣，殺道朔及巴行人。楚子使薳章讓於鄧，鄧人弗受。","translation":"","time":"桓公九年","relatedCountry":"紀, 巴, 鄧, 楚"},"565":{"春秋經":"夏四月。","左傳":"夏，楚使鬥廉帥師及巴師圍鬱。鄧養甥、聃甥帥師鬱救。三逐巴師，不克。鬥廉衡陳其師於巴師之中，以戰，而北。鄧人逐之，背巴師而夾攻之。鄧師大敗，鬱人宵潰。","translation":"","time":"桓公九年","relatedCountry":"巴, 鄧, 楚, 鄾"},"566":{"春秋經":"秋七月。","左傳":"秋，虢仲、芮伯、梁伯、荀侯、賈伯伐曲沃。","translation":"","time":"桓公九年","relatedCountry":"虢, 梁, 晉"},"567":{"春秋經":"冬，曹伯使其世子射姑來朝。","左傳":"冬，曹大子來朝，賓之以上卿，禮也。享曹大子，初獻，樂奏而歎。施父曰：「曹大子其有憂乎？非歎所也。」","translation":"","time":"桓公九年","relatedCountry":"曹, 魯"},"568":{"春秋經":"十年，春，王正月。庚申，曹伯終生卒。","左傳":"十年春，曹桓公卒。","translation":"","time":"桓公十年","relatedCountry":"曹"},"569":{"春秋經":"夏，五月，葬曹桓公。","左傳":"虢仲譖其大夫詹父于王。詹父有辭，以王師伐虢。夏，虢公出奔虞。","translation":"","time":"桓公十年","relatedCountry":"虢, 虞"},"570":{"春秋經":"秋，公會衛侯於桃丘，弗遇。","左傳":"秋，秦人納芮伯萬于芮。初，虞叔有玉，虞公求旃。弗獻。既而悔之。曰：「周諺有之：『匹夫無罪，懷璧其罪。』吾焉用此，其以賈害也？」乃獻。又求其寶劍。叔曰：「是無厭也。無厭，將及我。」遂伐虞公，故虞公出奔共池。","translation":"","time":"桓公十年","relatedCountry":"秦, 虞"},"571":{"春秋經":"冬，十有二月丙午，齊侯、衛侯、鄭伯來戰于郎。","左傳":"冬，齊、衛、鄭來戰于郎，我有辭也。","translation":"","time":"桓公十年","relatedCountry":"齊, 衛, 鄭"},"572":{"春秋經":"","左傳":"初，北戎病齊，諸侯救之。鄭公子忽有功焉。齊人餼諸侯，使魯次之。魯以周班後鄭。鄭人怒，請師于齊。齊人以衛師助之。故不稱侵伐。先書齊、衛，王爵也。","translation":"","time":"桓公十年","relatedCountry":"齊, 鄭, 魯, 周, 衛"},"573":{"春秋經":"春正月，齊人、衛人、鄭人盟於惡曹。","左傳":"春，齊、衛、鄭、宋盟於惡曹。","translation":"","time":"桓公十一年","relatedCountry":"齊, 衛, 鄭, 宋, 曹"},"574":{"春秋經":"","左傳":"楚屈瑕將盟貳、軫。鄖人軍於蒲騷，將與隨、絞、州、蓼伐楚師。莫敖患之。鬥廉曰：「鄖人軍其郊，必不誡，且日虞四邑之至也。君次於郊郢，以御四邑。我以銳師宵加於鄖，鄖有虞心而恃其城，莫有鬥志。若敗鄖師，四邑必離。」莫敖曰：「盍請濟師於王？」對曰：「師克在和，不在眾。商、周之不敵，君之所聞也。成軍以出，又何濟焉？」莫敖曰：「卜之？」對曰：「卜以決疑，不疑何卜？」遂敗鄖師於蒲騷，卒盟而還。鄭昭公之敗北戎也，齊人將妻之，昭公辭。祭仲曰：「必取之。君多內寵，子無大援，將不立。三公子皆君也。」弗從。","translation":"","time":"桓公十一年","relatedCountry":"楚, 軫, 鄖, 隨, 絞, 州, 蓼, 齊, 鄭"},"575":{"春秋經":"夏五月癸未，鄭伯寤生卒。","左傳":"夏，鄭莊公卒。初，祭封人仲足有寵於莊公，莊公使為卿。為公娶鄧曼，生昭公，故祭仲立之。宋雍氏女於鄭莊公，曰雍姞，生厲公。雍氏宗有寵於宋莊公，故誘祭仲而執之，曰：「不立突，將死。」亦執厲公而求賂焉。祭仲與宋人盟，以厲公歸而立之。","translation":"","time":"桓公十一年","relatedCountry":"鄭, 宋"},"577":{"春秋經":"九月，宋人執鄭祭仲。突歸於鄭。鄭忽出奔衛。柔會宋公、陳侯、蔡叔盟於折。公會宋公於夫鐘。","左傳":"秋九月丁亥，昭公奔衛。己亥，厲公立。","translation":"","time":"桓公十一年","relatedCountry":"鄭, 衛, 宋, 陳, 蔡"},"580":{"春秋經":"夏六月壬寅，公會杞侯、莒子盟於曲池。","左傳":"夏，盟於曲池，平杞、莒也。公欲平宋、鄭。","translation":"","time":"桓公十二年","relatedCountry":"莒, 魯, 宋, 鄭"},"581":{"春秋經":"秋七月丁亥，公會宋公、燕人盟於穀丘。\n八月壬辰，陳侯躍卒。公會宋公於虛。","左傳":"秋，公及宋公盟於句瀆之丘。宋成未可知也，故又會於虛","translation":"","time":"桓公十二年","relatedCountry":"魯, 陳, 宋"},"583":{"春秋經":"冬十有一月，公會宋公於龜。丙戌，公會鄭伯，盟於武父。丙戌，衛侯晉卒。","左傳":"冬，又會於龜。宋公辭平，故與鄭伯盟於武父。遂帥師而伐宋，戰焉，宋無信也。君子曰：「苟信不繼，盟無益也。《詩》云：『君子屢盟，亂是用長。』無信也。」 ","translation":"","time":"桓公十二年","relatedCountry":"衛, 晉, 宋, 鄭"},"585":{"春秋經":"","左傳":"楚伐絞，軍其南門。莫敖屈瑕曰：「絞小而輕，輕則寡謀，請無扞采樵者以誘之。」從之。絞人獲三十人。明日，絞人爭出，驅楚役徒於山中。楚人坐其北門，而覆諸山下，大敗之，為城下之盟而還。伐絞之役，楚師分涉於彭。羅人欲伐之，使伯嘉諜之，三巡數之。","translation":"","time":"桓公十二年","relatedCountry":"楚, 絞"},"586":{"春秋經":"春二月，公會紀侯、鄭伯。己巳，及齊侯、宋公、衛侯、燕人戰。齊師、宋師、衛師、燕師敗績。","左傳":"十三年春，楚屈瑕伐羅，鬬伯比送之。還，謂其禦曰：「莫敖必敗。舉趾高，心不固矣。」遂見楚子曰：「必濟師。」楚子辭焉。入告夫人鄧曼。鄧曼曰：「大夫其非眾之謂，其謂君撫小民以信，訓諸司以德，而威莫敖以刑也。莫敖狃于蒲騷之役，將自用也，必小羅。君若不鎮撫，其不設備乎？夫固謂君訓眾而好鎮撫之，召諸司而勸之以令德，見莫敖而告諸天之不假易也。不然，夫豈不知楚師之盡行也？」楚子使賴人追之，不及。","translation":"","time":"桓公十三年","relatedCountry":"楚, 羅"},"591":{"春秋經":"","左傳":"莫敖使徇于師曰：「諫者有刑。」及鄢，亂次以濟。遂無次，且不設備。及羅，羅與盧戎兩軍之。大敗之。莫敖縊于荒谷，群帥囚于冶父以聽刑。楚子曰：「孤之罪也。」皆免之。","translation":"","time":"桓公十三年","relatedCountry":"楚, 羅, 盧"},"592":{"春秋經":"","左傳":"宋多責賂于鄭，鄭不堪命。故以紀、魯及齊與宋、衛、燕戰。不書所戰，後也。","translation":"","time":"桓公十三年","relatedCountry":"鄭, 紀, 魯, 齊, 宋, 衛, 燕"},"593":{"春秋經":"","左傳":"鄭人來請修好。","translation":"","time":"桓公十三年","relatedCountry":"鄭, 魯"},"594":{"春秋經":"春正月，公會鄭伯於曹。無冰。","左傳":"春，會於曹。曹人致餼，禮也。","translation":"","time":"桓公十四年","relatedCountry":"鄭, 魯, 曹"},"595":{"春秋經":"夏五，鄭伯使其弟語來盟。","左傳":"夏，鄭子人來尋盟，且修曹之會。","translation":"","time":"桓公十四年","relatedCountry":"鄭, 魯, 曹"},"596":{"春秋經":"秋八月壬申，御廩災。乙亥，嘗。","左傳":"秋八月壬申，御廩災。乙亥，嘗。書，不害也。","translation":"","time":"桓公十四年","relatedCountry":"魯"},"597":{"春秋經":"冬十有二月丁巳，齊侯祿父卒。宋人以齊人、蔡人、衛人、陳人伐鄭。","左傳":"冬，宋人以諸侯伐鄭，報宋之戰也。焚渠門，入，及大逵。伐東郊，取牛首。以大宮之椽歸，為盧門之椽。","translation":"","time":"桓公十四年","relatedCountry":"宋, 鄭"},"598":{"春秋經":"春二月，天王使家父來求車。","左傳":"春，天王使家父來求車，非禮也。諸侯不貢車、服，天子不私求財。祭仲專，鄭伯患之，使其婿雍糾殺之。將享諸郊。雍姬知之，謂其母曰：「父與夫孰親？」其母曰：「人盡夫也，父一而已，胡可比也？」遂告祭仲曰：「雍氏舍其室而將享子於郊，吾惑之，以告。」祭仲殺雍糾，屍諸周氏之汪。公載以出，曰：「謀及婦人，宜其死也。」","translation":"","time":"桓公十五年","relatedCountry":"周, 鄭, 魯"},"600":{"春秋經":"","左傳":"夏，厲公出奔蔡。","translation":"","time":"桓公十五年","relatedCountry":"鄭, 蔡"},"601":{"春秋經":"夏四月己巳，葬齊僖公。五月，鄭伯突出奔蔡。鄭世子忽復歸於鄭。許叔入於許。公會齊侯於艾。邾人、牟人、葛人來朝。","左傳":"六月乙亥，昭公入。許叔入於許。公會齊侯於艾，謀定許也。","translation":"","time":"桓公十五年","relatedCountry":"許, 魯, 齊"},"602":{"春秋經":"秋九月，鄭伯突入於櫟。","左傳":"秋，鄭伯因櫟人殺檀伯，而遂居櫟。","translation":"","time":"桓公十五年","relatedCountry":"鄭"},"603":{"春秋經":"冬十有一月，公會宋公、衛侯、陳侯於衰，伐鄭。 ","左傳":"冬，會於衰，謀伐鄭，將納厲公也。弗克而還。","translation":"","time":"桓公十五年","relatedCountry":"魯, 宋, 衛, 陳, 鄭"},"604":{"春秋經":"春正月，公會宋公、蔡侯、衛侯於曹。","左傳":"春正月，會於曹，謀伐鄭也。","translation":"","time":"桓公十六年","relatedCountry":"魯, 宋, 衛,  蔡, 曹"},"605":{"春秋經":"夏四月，公會宋公、衛侯、陳侯、蔡侯伐鄭。","左傳":"夏，伐鄭。","translation":"","time":"桓公十六年","relatedCountry":"魯, 宋, 衛, 鄭, 蔡"},"606":{"春秋經":"秋七月，公至自伐鄭。","左傳":"秋七月，公至自伐鄭，以飲至之禮也。","translation":"","time":"桓公十六年","relatedCountry":"魯"},"607":{"春秋經":"冬，城向。","左傳":"冬，城向，書，時也。初，衛宣公烝於夷姜，生急子，屬諸右公子。為之娶於齊，而美，公取之，生壽及朔，屬壽於左公子。夷姜縊。宣姜與公子朔構急子。公使諸齊，使盜待諸莘，將殺之。壽子告之，使行。不可，曰：「棄父之命，惡用子矣！有無父之國則可也。」及行，飲以酒，壽子載其旌以先，盜殺之。急子至，曰：「我之求也。此何罪？請殺我乎！」又殺之。二公子故怨惠公。","translation":"","time":"桓公十六年","relatedCountry":"魯, 衛, 齊"},"608":{"春秋經":"十有一月，衛侯朔出奔齊。","左傳":"十一月，左公子泄、右公子職立公子黔牟。惠公奔齊。","translation":"","time":"桓公十六年","relatedCountry":"衛, 齊"},"609":{"春秋經":"春，齊人執鄭詹。","左傳":"春，齊人執鄭詹，鄭不朝也。","translation":"","time":"桓公十七年","relatedCountry":"齊, 鄭"},"610":{"春秋經":"夏，齊人殲於遂。","左傳":"夏，遂因氏，頜氏、工婁氏、須遂氏饗齊戍，醉而殺之，齊人殲焉。","translation":"","time":"桓公十七年","relatedCountry":"遂, 齊"},"613":{"春秋經":"春王三月，日有食之。","左傳":"春，虢公、晉侯朝王，王饗醴，命之宥，皆賜玉五玨，馬三匹。非禮也。王命諸侯，名位不同，禮亦異數，不以禮假人。虢公、晉侯、鄭伯使原莊公逆王后於陳。陳媯歸於京師，實惠後。","translation":"","time":"桓公十八年","relatedCountry":"虢, 晉, 周, 鄭, 陳"},"614":{"春秋經":"夏，公追戎於濟西。","左傳":"夏，公追戎於濟西。不言其來，諱之也。","translation":"","time":"桓公十八年","relatedCountry":"魯"},"615":{"春秋經":"秋，有《或蟲》。","左傳":"秋，有蜮，為災也。初，楚武王克權，使鬥緡尹之。以叛，圍而殺之。遷權於那處，使閻敖尹之。及文王即位，與巴人伐申而驚其師。巴人叛楚而伐那處，取之，遂門於楚。閻敖遊湧而逸。楚子殺之，其族為亂。","translation":"","time":"桓公十八年","relatedCountry":"魯, 楚, 巴"},"616":{"春秋經":"冬十月。","左傳":"冬，巴人因之以伐楚。","translation":"","time":"桓公十八年","relatedCountry":" 楚, 巴"}}